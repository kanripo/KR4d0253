# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:53.999819
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0518-001象山先生全集-卷第一.
<pb:KR4d0253_SBCK_001-1a>¶
象山先生全集卷之一¶
書¶
　　與邵叔&KR0105;¶
前日&KR0060;聞嘗以夫子所論齊景公伯夷叔齊之&KR0003;斷¶
命以祛俗惑至今嘆服不&KR0014;弭忘笑談之間度越如¶
此輔之切磋何可當也充其所見推其所爲勿怠勿¶
畫益著益察日躋扵純一之地是所望扵君子夷齊¶
未足言也此天之所以予我者非由外鑠我也思則¶
得之得此者也先立乎其大者立此者也積善者積¶
此者也集義者集此者也知徳者知此者也進徳者¶
<pb:KR4d0253_SBCK_001-1b>¶
進此者也同此之謂同徳異此之謂異端心逸日休¶
心勞日拙徳偽之辨也豈唯辨諸其身人之賢否書¶
之正偽舉將不迯扵此矣自有諸已至扵大而化之¶
其寛&KR0073;温柔足以有容發強剛毅足以有執齊荘中¶
正足以有敬文理宻察足以有别增加馴積水漸木¶
升固月異而歳不同然由萌蘖之生而至扵枝葉扶¶
踈由源泉混混而至扵放乎四海豈二物㢤中庸曰¶
誠者物之終始不誠無物又曰其為物不二此之謂¶
也學問固無窮巳然端緒得失則當早辨是非向背¶
可以立决顔子之好學夫子實亟稱之而未見其止¶
<pb:KR4d0253_SBCK_001-2a>¶
盖惜之扵旣亡其後曽子亦無疑扵夫子之道然且¶
謂為魯在柴愚師辟之間素所蓄積又安敢望顔子¶
哉曽之扵顔顔之扵夫子固自有次第然而江漢以¶
濯之秋陽以暴之雖夫子不&KR0014;迯扵曽子矣豈唯曽¶
子哉君子之道夫婦之愚不肖可以與知䏻行唐周¶
之時康衢擊壤之民中林施𦊨之夫亦帝尭文王所¶
不&KR0014;迯也故孟子曰人皆可以為尭舜病其自暴自¶
棄則為之𤼵四端曰人之有是而自謂不&KR0014;者自賊¶
者也謂其君不&KR0014;者賊其君者也夫子曰一日克巳¶
復禮天下歸仁焉此復之&KR0004;也鈞是人也已私安有¶
<pb:KR4d0253_SBCK_001-2b>¶
不可克者顧不&KR0014;自知其非則不知自克耳王澤之¶
竭利欲日熾先覺不作民心横奔浮文異端轉相熒¶
惑往聖話言徒為藩餙而為機變之巧者又復魑魅¶
虺蜴其間耻非其耻而耻心亡矣今謂之學問思辨¶
而扵此不䏻深切著明依憑空言傅著意見增疣益¶
贅助勝崇私重其狷忿長其&KR0018;恃蒙蔽至理扞格至¶
言自以為是沒世不復此其為罪浮扵自暴自棄之¶
人矣此人之過其&KR0004;甚小其後乃大人之救之其&KR0004;¶
則易其後則難亦其𫝑然也物有本末事有終始知¶
所先後則近道矣扵其端緒知之不至悉精畢力求¶
<pb:KR4d0253_SBCK_001-3a>¶
多扵末溝澮皆盈涸可立待要之其終本末俱失夫¶
子曰知之爲知之不知爲不知是知也後世耻一物¶
之不知者亦耻非其耻矣人情物理之變何可勝窮¶
&KR0002;其標末雖古聖人不&KR0014;盡知也稷之不䏻審扵八¶
音夔之不&KR0014;詳扵五種可以理揆夫子之聖自以少¶
賤而多&KR0014;然稼不如老農圃不如老圃雖其老扵論¶
道亦曰學而不厭啓𦔳之益需扵後學伏羲之時未¶
有堯之文章唐虞之時未有成周之禮樂非伏羲之¶
智不如堯而堯舜之智不如周公古之聖賢更續緝¶
熈之際尚可考也學未知至自用其私者乃至扵亂¶
<pb:KR4d0253_SBCK_001-3b>¶
原委之倫顛萌蘖之序窮年卒歳靡所底麗猶焦焦¶
然思以易天下豈不謬哉¶
　　與曾宅之¶
&KR0494;蒙訪逮切磋未究足下以親庭之命不&KR0014;留臨别¶
有來歳相過之約日望書劒至止竟墮𣺌茫何耶某¶
自去年春尾在山間聞猶子槱之之訃以歸内外撫¶
棺視窆之役相㝷以卒歳近者始得復至山房山間¶
泉石頗多適值瀑流方壮噴玉湧雪處處爭竒經年¶
之别不容不遍撫勞之旁郡朋友徃徃輳集&KR0063;酬殊¶
不少暇頗復勞勩旣而霖&KR0834;不解遂以感疾山間不¶
<pb:KR4d0253_SBCK_001-4a>¶
便醫藥扶病出山半山遇盛价致書越數日抵家病¶
又増劇比日少甦始得𤼵視氣力倦憊又未&KR0014;作復¶
稽留盛价皇恐示諭與章太愽問荅其義甚正其前¶
述某之&KR0003;又自援據反覆此則是足下病處所述某¶
之言亦失其實記録人言語極難非心邇意解徃徃¶
多不得其實前軰多戒門人無妄録其語言為其不¶
&KR0014;通解乃自以巳意聼之必失其實也相去之逺不¶
得靣言不若將平時書問與所作文字講習稽考差¶
有據依&KR0002;據此為辨則有案底不至大訛舛也且如¶
存誠持敬二語自不同豈可合&KR0003;存誠字扵古有考¶
<pb:KR4d0253_SBCK_001-4b>¶
持敬字乃後來杜撰易曰閑邪存其誠孟子曰存其¶
心某舊亦嘗以存名齋孟子曰庶民去之君子存之¶
又曰其為人也寡欲雖有不存焉者寡矣其為人也¶
多欲雖有存焉者寡矣只存一字自可使人明得此¶
理此理本天所以與我非由外鑠明得此理即是主¶
宰真䏻為主則外物不䏻移邪&KR0003;不&KR0014;惑所病扵吾¶
友者正謂此理不明内無所主一向縈絆扵浮論虗¶
&KR0003;終日只依藉外&KR0003;以為主天之所與我者反為客¶
主客倒置迷而不反惑而不解坦然明白之理可使¶
婦人童子聴之而喻勤學之士反為之迷惑自為支¶
<pb:KR4d0253_SBCK_001-5a>¶
離之&KR0003;以自縈&KR0414;窮年卒歳靡所底麗豈不重可憐¶
哉使生在治古盛時蒙&KR0013;先聖王之澤必無此病惟¶
其生扵後世學絶道喪異端邪&KR0003;充塞彌滿遂使有¶
志之士罹此患害乃與世間凡庸恣情縱欲之人均¶
其䧟溺此豈非以學術殺天下哉後世言易者以為¶
易道至幽至深學者皆不敢輕言然聖人賛易則曰¶
乾以易知坤以簡&KR0014;易則易知簡則易從易知則有¶
親易從則有功有親則可乆有功則可大可乆則賢¶
人之徳可大則賢人之業易簡而天下之理得矣孟¶
子曰夫道&KR0002;大路然豈難知哉夫子曰仁逺乎哉我¶
<pb:KR4d0253_SBCK_001-5b>¶
欲仁斯仁至矣又曰一日克巳復禮天下歸仁焉又¶
曰未之思也夫何逺之有孟子曰道在邇而求諸逺¶
事在易而求諸難又曰堯舜之道孝弟而巳矣徐行¶
後長者謂之弟疾行先長者謂之不弟夫徐行者豈¶
人所不&KR0014;哉不爲耳又曰人&KR0014;充無欲害人之心而¶
仁不可勝用也人&KR0014;充無穿窬之心而義不可勝用¶
也又曰人之有是四端而自謂不&KR0014;者自賊者也謂¶
其君不&KR0014;者賊其君者也又曰吾身不&KR0014;居仁由義¶
謂之自棄古聖賢之言大抵&KR0002;合符節盖心一心也¶
理一理也至當歸一精義無二此心此理實不容有¶
<pb:KR4d0253_SBCK_001-6a>¶
二故夫子曰吾道一以貫之孟子曰夫道一而已矣¶
又曰道二仁與不仁而已矣如是則爲仁反是則爲¶
不仁仁即此心也此理也求則得之得此理也先知¶
者知此理也先覺者覺此理也愛其親者此理也敬¶
其兄者此理也見孺子將入井而有&KR0502;惕惻隱之心¶
者此理也可羞之事則羞之可𢙣之事則惡之者此¶
理也是知其爲是非知其爲非此理也宜辭而辭宜¶
遜而遜者此理也敬此理也義亦此理也内此理也¶
外亦此理也故曰直方大不習無不利孟子曰所不¶
慮而知者其良知也所不學而&KR0014;者其良&KR0014;也此天¶
<pb:KR4d0253_SBCK_001-6b>¶
之所與我者我固有之非由外鑠我也故曰萬物皆¶
備扵我矣反身而誠樂莫大焉此吾之本心也所謂¶
安宅正路者此也所謂廣居正位大道者此也古人¶
自得之故有其實言理則是實理言事則是實事徳¶
則實徳行則實行吾與晦翁書所謂古人質實不尚¶
智巧言論未詳事實先著知之為知之不知為不知¶
所謂先知覺後知先覺覺後覺者以其事實覺其事¶
實故言即其事事即其言所謂言顧行行顧言周道¶
之衰文貌日勝事實湮扵意見典訓蕪扵辨&KR0003;揣量¶
模寫之工依倣假借之似其條畫足以自信其習熟¶
<pb:KR4d0253_SBCK_001-7a>¶
足以自安以子貢之逹又得夫子而師承之尚不免¶
此多學而識之之見非夫子叩之彼固晏然而無疑¶
先行之訓予欲無言之訓所以覺之者屢矣而終不¶
悟夫子旣殁其傳固在曽子盖可觀矣况其不工不¶
似不足以自信不足以自安者乎雖然彼其工且似¶
足以自信足以自安則有終身不反之患有不可救¶
藥之𫝑乃若未工未似未足以自信未足以自安則¶
舎其邪而歸扵正猶易爲力也來書蕩而無歸之&KR0003;¶
大謬今足下終日依靠人言語又未有定論如在逆¶
旅乃所謂無所歸今使足下復其本心居安宅由正¶
<pb:KR4d0253_SBCK_001-7b>¶
路立正位行大道乃反爲無所歸足下之不智亦甚¶
矣今已私未克之人如在䧟穽如在荆&KR0068;如在泥塗¶
如在囹圄械繋之中見先知先覺其言廣大髙明與¶
巳不𩔗反疑恐一旦如此則無所歸不亦鄙哉不亦¶
謬哉不知此乃是廣居正位大道欲得所歸何以易¶
此欲有所主何以易此今拘攣舊習不肯棄捨乃狃¶
其狹而懼扵廣狃其邪而懼扵正狃其小而懼扵大¶
尚得爲智乎夫子曰汝爲君子儒無爲小人儒古之¶
所謂小人儒者亦不過依據末節細行以自律未至¶
如今人有如許浮論虗&KR0003;謬悠無根之甚夫子猶以¶
<pb:KR4d0253_SBCK_001-8a>¶
為門人之戒又况如今日謬悠無根而可安乎吾友¶
&KR0014;棄去謬習復其本心使此一陽為主扵内造次必¶
扵是顛沛必扵是無終食之間而違扵是此乃所謂¶
有事焉乃所謂勿忘乃所謂敬果&KR0014;不替不息乃是¶
積善乃是積義乃是善飬浩然之氣真&KR0014;如此則不¶
愧古人其引用經語乃是聖人先得我心之所同然¶
則不為侮聖言矣今終日營營如無根之木無源之¶
水有採摘汲引之勞而盈涸榮枯無常豈所謂源泉¶
混混不舎晝夜盈科而後進者哉終日簸弄經語以¶
自傅益真所謂侮聖言者矣書言日嚴祗敬六徳又¶
<pb:KR4d0253_SBCK_001-8b>¶
言文王之敬忌又曰罔不克敬典詩言敬天之渝又¶
言敬之敬之又言聖敬日躋論語言敬事而信又言¶
修已以敬孟子言敬王敬兄未嘗有言持敬者觀此¶
二字可見其不明道矣吾與足下言者必因足下之¶
及此而後言其㫖只欲足下知古人事實而不累扵¶
無根之&KR0003;足下謂得此&KR0003;而思之足下以此為&KR0003;其¶
不明吾言甚矣宜其不䏻記憶附以已意而失其本¶
真也又如脫灑二字亦不正足下何不言吾之見邪¶
不如古人之見正吾之&KR0003;虗不如古人之&KR0003;實如此¶
自訟則有省𤼵之理若只&KR0249;從脫灑等䖏思之終不¶
<pb:KR4d0253_SBCK_001-9a>¶
&KR0014;得其正此理甚明具在人心足下不幸受蔽扵謬¶
妄之習今日乃費人許多氣力此事若不明白不應¶
安安而居遅遅而來病倦不䏻&KR1357;括文辭使之簡約¶
信手直書大槩幸三復而頓棄其舊則當知聖賢之¶
言眞不我欺也¶
　　與胡季隨¶
辛丑之春在南康見所與晦菴書深服邁徃丙午之¶
夏呉山𪠘舎相從越月以識靣為喜以欵集為幸然¶
區區之懐終不䏻孚逹扵左右毎用自愧大學言明¶
明徳之序先扵致知孟子言誠身之道在扵明善今¶
<pb:KR4d0253_SBCK_001-9b>¶
善之未明知之未至而循誦習傳隂儲宻積厪身以¶
從事喻諸登山而䧟谷愈入而愈深適越而北轅愈¶
騖而愈逺不知開端𤼵足大指之非而日與澤虞燕¶
賈課逺近計枉直扵其間是必没身扵大澤窮老扵¶
幽都而巳來書𫠦舉某與元晦論太極書辭皆至理¶
誠言左右䏻徹私去蔽當無疑扵此矣不然今之為¶
欣厭者皆其私也豈可&KR0205;操以為驗稽以為决哉¶
　　二¶
王文公祀記乃是㫁百餘年未了底大公案自謂聖¶
人復起不易吾言餘子未嘗學問妄肆指議此無足¶
<pb:KR4d0253_SBCK_001-10a>¶
多恠同志之士猶或未䏻盡察此良可慨嘆足下獨¶
謂使荆公復生亦將無以自解精識如此吾道之幸¶
傅項黄三士人品固有不同其為學亦不相似若望¶
其致知明善雖子淵亦不䏻無離索之患元吉今在¶
此雖稍若知過要未特逹學者之難得所從來乆矣¶
道不逺人人自逺之耳人心不䏻無蒙蔽蒙蔽之未¶
徹則日以䧟溺諸子百家往往以聖賢自期仁義道¶
徳自命然其所以卒畔扵皇極而不䏻自㧞者盖蒙¶
蔽而不自覺䧟溺而不自知耳顔子之賢夫子所屢¶
歎氣質之羙固絶人甚逺子貢非䏻知顔子者然亦¶
<pb:KR4d0253_SBCK_001-10b>¶
自知非儔偶論語所載顔淵喟然之嘆當在問仁之¶
前為&KR0022;之問當在問仁之後請事斯語之時乃其知¶
之始至善之始明時也以顔子之賢雖其知之未至¶
善之未明亦必不至有聲色貨利之累忿狠縱肆之¶
失夫子荅其問仁乃有克巳復禮之&KR0003;所謂已私者¶
非必如常人所見之過惡而後為己私也已之未克¶
雖自命以仁義道徳自期以可至聖賢之地者皆其¶
私也顔子之所以異乎衆人者為其不安乎此極鑚¶
仰之力而不&KR0014;自已故卒䏻踐克已復禮之言而知¶
遂以至善遂以明也若子貢之明逹固居㳺夏之右¶
<pb:KR4d0253_SBCK_001-11a>¶
見禮知政聞樂知徳之識絶凡民逺矣從夫子㳺如¶
彼其乆尊信夫子之道如彼其至夫子旣沒其傳乃¶
不在子貢顧在曽子私見之錮人難扵自知如此曽¶
子得之以魯子貢失之以逹天徳已見消長之驗莫¶
著扵此矣學問之&KR0004;切磋之次必有自疑之兆及其¶
至也必有自克之實此古人物格知至之功也已實¶
未䏻自克而不以自疑方憑之以決是非定可否縱¶
其標末如子貢之屡中適重夫子之憂耳况又未&KR0014;¶
也物則所在非逹天徳未易輕言也所惡扵智者為¶
其鑿也如智者若禹之行水也則無惡扵智矣禹之¶
<pb:KR4d0253_SBCK_001-11b>¶
行水也行其所無事也如智者亦行其所無事則智¶
亦大矣宰我子貢有若智足以知聖人三子之智蓋¶
其英爽足以有所精别異乎陳子禽叔孫武叔之流¶
耳若責之以大智望之以真知聖人非其任也顔子¶
請事斯語之後真知聖人矣曽子雖未及顔子若其¶
真知聖人則與顔子同學未知止則其知必不&KR0014;至¶
知之未至聖賢地位未易輕言也何時合并以究此¶
理¶
　　與趙監¶
垂諭新工&KR0057;慰勤企道塞宇宙非有所𨼆遁在天曰¶
<pb:KR4d0253_SBCK_001-12a>¶
隂陽在地曰柔剛在人曰仁義故仁義者人之本心¶
也孟子曰存乎人者豈無仁義之心哉又曰我固有¶
之非由外鑠我也愚不肖者不及焉則蔽扵物欲而¶
失其本心賢者智者過之則蔽扵意見而失其本心¶
故易大傳曰仁者見之謂之仁智者見之謂之智百¶
姓日用而不知故君子之道鮮矣狥物欲者旣馳而¶
不知止狥意見者又馳而不知止故道在邇而求之¶
逺事在易而求之難道豈逺而事豈難意見不實自¶
作艱難耳深知其非則蔽解惑去而得所止矣道本¶
自若豈如以手取物必有得扵外然後為得哉鄧丞¶
<pb:KR4d0253_SBCK_001-12b>¶
扵此深知端緒幸與進而圖之¶
　　二¶
社倉事自元晦建請㡬年于此矣有司不復掛之墙¶
壁逺方至無知者某在勑局時因編寛恤詔令得見¶
此文與同官咨歎者累日遂編入廣賑䘏門今乃得¶
執事𤼵明之此梭山兄所以樂就下風也其間𤨏細¶
敢不自竭需公移之至續得布禀道外無事事外無¶
道向嘗以智愚賢不肖過不及之&KR0003;布復想洞然無¶
疑扵此矣詩稱文王不識不知順帝之則康衢之&KR0084;¶
堯亦不過如此論語之稱舜禹曰巍巍乎有天下而¶
<pb:KR4d0253_SBCK_001-13a>¶
不與焉人䏻知與焉之過無識知之病則此心烱然¶
此理坦然物各付物㑹其有極歸其有極矣所過者¶
化所存者神上下與天地同流豈曰小&KR0024;之哉不然¶
則作好作惡之私偏黨反側之患雖賢者智者有所¶
未免中固未易執和固未易致也深欲一至凾丈而¶
冗擾未&KR0014;&KR0186;此薦其區區尊意以為何如幸有以敎¶
之¶
　　與鄧文範¶
昨晚得倉臺書謂别後稍棄舊而圖新了然未有所¶
得殆似寛心了不可得者此乃欲有所得之心耶&KR0004;¶
<pb:KR4d0253_SBCK_001-13b>¶
信欲歸此意極佳但䏻不忘此意更使深厚則雖不¶
歸猶歸也古人學如不及尊徳樂道親師求友之心¶
不啻飢渇豈虗也哉是必務實之士真知不足者然¶
後䏻如此也此與自任私智好勝爭強&KR0060;近似以為¶
外飾者天淵不侔燕越異鄕察之不可不精辨之不¶
可不明扵此不精明便是不識路頭終汨沒扵形似¶
而無所至止綿蠻黄鳥止于丘隅扵止知其所止可¶
以人而不如鳥乎知止而後有定定而後&KR0014;静静而¶
後䏻安安而後䏻慮慮而後䏻得學不知止而謂其¶
&KR0014;慮&KR0014;得吾不信也人不自知其為私意私&KR0003;而反¶
<pb:KR4d0253_SBCK_001-14a>¶
致疑扵知學之士者亦其𫝑然也人誠知止即有定¶
論静安慮得乃必然之𫝑非可強致之也此集義所¶
生與義襲而取之者之所由辨由仁義行與行仁義¶
者之所由分而曽子子夏之勇孟子告子之不動心¶
所以背而馳者也書曰欽厥止不知所止豈&KR0014;欽厥¶
止哉又曰安汝止不欽厥止豈䏻安汝止哉汝&KR0004;信¶
問讀易之法誠知所止則其扵徃訓如歸吾家而入¶
吾門矣聞秋試一中亦為之喜試中試不中有校定¶
無校定本不足深計所可喜者得失之心未去未釋¶
然耳此心猶未釋然則所謂棄舊者特棄其末未棄¶
<pb:KR4d0253_SBCK_001-14b>¶
其本也宜其謂之稍棄此乃害心之本非本心也是¶
所以蔽其本心者也愚不肖者之蔽在扵物欲賢者¶
智者之蔽在扵意見高下汙潔雖不同其為蔽理溺¶
心而不得其正則一也然蔽溺在汙下者徃徃易解¶
而患其安焉而不求解自暴自棄者是也蔽溺在高¶
潔者大抵自是而難解諸子百家是也今倉臺雖未¶
免有高潔之蔽然不自是當不難解矣復書已啓其¶
端幸即求見而究其&KR0003;萬一尚且遲回春晚當為一¶
行也¶
　　二¶
<pb:KR4d0253_SBCK_001-15a>¶
道喪之乆異端邪&KR0003;充塞天下自非上知誰䏻不惑¶
人之難得亦其理然也鳥獸不可與同羣吾非斯人¶
之徒與而誰與當其扞格支離只得精求方畧庶㡬¶
或悟耳¶
　　與姪孫濬¶
夏末得汝陳官人到後信胸&KR0109;頓别辭理明暢甚為¶
喜慰乃知汝質性本不昏𣻉獨以不親講益故為俗¶
見俗&KR0003;牽制埋沒耳其後二三信雖是倉卒終覺不¶
如&KR0004;信豈非困扵獨學無朋友之𦔳而然得失之心¶
未去則不得得失之心去則得之時文之&KR0003;未破則¶
<pb:KR4d0253_SBCK_001-15b>¶
不得時文之&KR0003;破則得之不惟可使汝日進扵學而¶
無魔祟因是亦可以解流俗之深惑也山間近來結¶
廬者甚衆吾祠禄旣滿無以為糧諸生始聚糧相迎¶
今方丈前又成一閣部勒羣山氣象益偉第諸生中¶
有力者寡為此亦良不易未&KR0014;多供人耳今夏更去¶
迭來常不下百人若一時俱來亦未有著處貴溪宰¶
甚有政聲邑人以為乆無此人其致禮扵山間甚厚¶
屢欲躬至問道而未果夏末有復其一書録徃汝觀¶
之非虛辭也道之將墜自孔孟之生不&KR0014;回天而易¶
命然聖賢豈以其時之如此而廢其業&KR0549;其志哉慟¶
<pb:KR4d0253_SBCK_001-16a>¶
&KR0152;扵顔淵之亡喟嘆扵曽㸃之志此豈梏扵蕞然之¶
形體者所䏻知哉孔氏之轍環扵天下長沮桀溺楚¶
狂接輿&KR0018;蕢植杖之流刺譏玩慢見扵論語者如此¶
耳如當時之俗揆之理𫝑則其陵藉侵侮豈&KR0205;止是¶
哉宋衛陳蔡之間伐木絶糧之事則又㡬危其身然¶
其行道之心豈以此等而為之衰止文不在茲期月¶
而可此夫子之志也春秋之作殆不得巳焉耳然而¶
無有乎爾則亦無有乎爾此又孟子之志也故曰當¶
今天下舎我其誰哉至所以祛尹士充虞之惑者其¶
自述至詳且明由孟子而來干有五百餘年之間以¶
<pb:KR4d0253_SBCK_001-16b>¶
儒名者甚衆而荀楊王韓獨著專傷蓋代天下歸之¶
非止朋逰黨與之私也若曰傳堯舜之道續孔孟之¶
統則不容以形似假借天下萬世之公亦終不可厚¶
誣也至扵近時伊洛諸賢研道益深講道益詳志向¶
之專踐行之篤乃漢唐所無有其所植立成就可謂¶
盛矣然江漢以濯之秋陽以暴之未見其如曽子之¶
&KR0014;信其皜皜肫肫其仁淵淵其淵未見其如子思之¶
&KR0014;逹其浩浩正人心息邪&KR0003;距詖行放&KR0075;辭未見其¶
如孟子之長扵知言而有以承三聖也故道之不明¶
天下雖有羙材厚徳而不䏻以自成自逹困扵聞見¶
<pb:KR4d0253_SBCK_001-17a>¶
之支離窮年卒歳而無所至止若其氣質之不美志¶
念之不正而假&KR0060;𫝊㑹蠧食蛆長扵經傳文字之間¶
者何可勝道方今熟爛敗壊如齊威秦皇之尸誠有¶
大學之志者敢不少自強乎扵此有志扵此有勇扵¶
此有立然後&KR0014;克巳復禮遜志時敏真地中有山謙¶
也不然則凡為謙遜者亦徒為假&KR0060;縁飾而其實崇¶
私務勝而巳比有一軰沉吟堅忍以師心婉孌夸毗¶
以媚世朝四暮三以恱衆狙&KR0057;可惡也不為此等所¶
眩則自求多福何逺之有道非難知亦非難行患人¶
無志耳及其有志又患無真實師友反相眩惑則為¶
<pb:KR4d0253_SBCK_001-17b>¶
可惜耳凡今所以為汝言者為此耳蔽解惑去此心¶
此理我固有之所謂萬物皆備扵我昔之聖賢先得¶
我心之所同然者耳故曰周公豈欺我哉¶
　　與李省幹¶
某試吏于此頗益自信此學之不可須&KR0119;離也有朋¶
自逺方來乃所大願承有意相與切磋乎此敬延跂¶
俟之平甫舊相從恨其端緒未明未知所以用力今¶
此又交一臂而去毎為平甫不滿此學之不明千有¶
五百餘年矣異端充塞聖經榛蕪質羙志篤者&KR0057;為¶
可惜何時共講以快此懐未相見間儻有所疑以片¶
<pb:KR4d0253_SBCK_001-18a>¶
紙寓諸郵筒可也¶
　　二¶
古先聖賢無不由學伏羲尚矣猶以天地萬物為師¶
俯仰逺近觀取備矣扵是始作八卦夫子生扵晚周¶
麟逰鳯翥出𩔗㧞萃謂天縱之將聖非溢辭也然而¶
自謂我非生而知之者好古敏以求之者也中庸稱¶
之亦曰祖述堯舜憲章文武堯舜相繼以臨天下而¶
臯陶矢謨其間曰朕言惠可底行武王纉太王王季¶
文王之緒以有天下未及下車訪于箕子俾陳洪範¶
高宗曰台小子舊學于甘盤旣乃遁于荒野入宅于¶
<pb:KR4d0253_SBCK_001-18b>¶
河自河徂亳曁厥終罔顯爾惟訓于朕志若作酒醴¶
爾為麴蘖若作和&KR0325;爾為塩梅人生而不知學學而¶
不求師其可乎哉秦漢以來學絶道喪世不復有師¶
以至于唐曰師曰弟子云者反以為笑韓退之柳子¶
厚猶為之屢歎惟本朝理學逺過漢唐始復有師道¶
雖然學者不求師與求而不&KR0014;虚心不&KR0014;退聼此固¶
學者之罪學者知求師矣&KR0014;退聼矣所以導之者乃¶
非其道此則師之罪也學扵夫子者多矣顔淵閔子¶
騫冉伯牛仲弓固無可疵外此則有南宫适宓子賤¶
&KR0238;雕開近扵四子三人之外最後出如高子羔曽子¶
<pb:KR4d0253_SBCK_001-19a>¶
雖有愚魯之號其實皆夫子所喜扵二人中&KR0057;屬意¶
扵子羔不幸前夫子而死不見其所成就卒之傳夫¶
子之道者乃在曽子伯魚死子思乃夫子&KR0244;孫夫子¶
之門人光燿扵當世者甚多而子思獨師事曽子則¶
平日夫子為子思擇師者可知矣宰我子貢有若其¶
才智最高子夏子㳺子張又下一等然㳺夏已擅文¶
學之塲而堂堂乎子張子㳺猶以為難䏻其言論足¶
以動人光華足以燿俗誠非以愚魯得號者所可比¶
擬至其傳道授業不謬扵聖人宰我子貢有若猶不¶
在此位况㳺夏乎故自曽子傳之子思子思傳之孟¶
<pb:KR4d0253_SBCK_001-19b>¶
子乃得其傳者外此則不可以言道居今之時而尚¶
友方冊取友當世亦已難矣足下求友之意切矣顧¶
不知迂拙之人果足以副足下所期否乎鄙文數篇¶
録徃幸熟復而審思之母徒狥其名而不察其實乃¶
所願望未相見間或有未當扵足下之意者願索言¶
之亦惟其是而已矣愚見所到固當傾倒正不必以¶
世俗相期也¶
象山先生全集卷之一¶
