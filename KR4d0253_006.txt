# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:54.233485
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0518-006象山先生全集-卷第六.
<pb:KR4d0253_SBCK_006-1a>¶
象山先生全集卷之六¶
書¶
　　與傅全羙¶
比領教劄禮意謙勤感佩固深然非所以望扵左右¶
者&KR0071;此凡有可以警誨幸無愛言仙里年来向學者¶
甚衆風習可尚正頼長者不憚告敎使後生晚學得¶
知前軰風采謙冲就實無徒長虚誕使他日反指向¶
學者以為戒幸甚¶
　　二¶
南城朋舊至此未甞不詢動静比来扵包顯道處&KR0057;¶
<pb:KR4d0253_SBCK_006-1b>¶
知其詳&KR0060;聞甞以追惟徃事自咎過深至扵成疾此¶
殆失扵講究用心之過也古之學者本非為人遷善¶
改過莫不由巳善在所當遷吾自遷之非為人而遷¶
也過在所當改吾自改之非為人而改也故其聞過¶
則喜知過不諱改過不憚顔氏有不善未甞不知知¶
之未甞復行豈為人㢤一聞為仁由巳之言請問其¶
目不少後旣得視聼言動之目請事斯語不少遜某¶
&KR0060;甞謂若顔子者可謂天下之大勇矣故其言曰舜¶
何人也予何人也有為者亦若是聖人所貴扵訟過¶
者以其知之必明而改之必勇也今訟其過而至扵¶
<pb:KR4d0253_SBCK_006-2a>¶
消沮摧縮奪其志氣而蝕其神明則亦非聖人訟過¶
之㫖矣鈞是人也雖愚可使必明雖柔可使必強困¶
學可使必至扵知勉行可使必至扵安聖人不我欺¶
也扵是而曰我不䏻其為自棄也果矣常人有是皆¶
可責也若夫質之過人者而至扵有是是豈得而逭¶
其責㢤今如全羙之頴悟俊偉蓋造物者之所嗇而¶
時一見焉者也聞見該洽詞藻贍蔚乃其餘事公方¶
之操闊逹之度交㳺推服聞者莫不敬仰又謙謙若¶
不足片言之善一行之羙雖在晚進後出樂推先焉¶
此人所難䏻而全羙優為之古人之學非全羙之望¶
<pb:KR4d0253_SBCK_006-2b>¶
而誰望若乃比者致疾之故則又殆扵不䏻自㧞者¶
矣由前之責非全羙之責而誰責不肖之人悖逆犯¶
上死有餘罪而何敢見其靈響今全羙乃悔其&KR0004;不¶
有以厭不肖者之欲而以致彼之死爲巳罪則亦惑¶
矣夫厭不肖者之欲以遂其悖逆之謀䋲以春秋之¶
法不免扵首&KR0086;矣惠姦奨逆以細人之姑息爲羙行¶
以全羙之明豈得不知此之爲非是而反悔其旣徃¶
之不爲邪祟之&KR0003;稍剛正者不得而行焉而全羙乃¶
惑之乎是殆生扵悔所不當悔而侵尋以溺扵是耳¶
夫以不爲細人之姑息以恵姦奨逆爲悔以死有餘¶
<pb:KR4d0253_SBCK_006-3a>¶
罪之&KR0017;决不敢見其靈響者為祟則全羙之不&KR0014;自¶
㧞甚矣夫不能自㧞之過在今日所宜勇改者悔其¶
所不當悔惑其所不當惑其理旣明願速更之毋遅¶
遅也君子之過也如日月之食焉過也人皆見之更¶
也人皆仰之過者雖古之聖賢有所不免而聖賢之¶
所以為聖賢者惟其改之而巳不勇扵改而徒追咎¶
懊悔者非某之所聞也人之所以為人者惟此心而¶
巳一有不得其正則當如救焦溺而求所以正之者¶
今邪正是非之理旣已昭白豈可安扵所惑恬扵所¶
溺而緩扵適正也㢤今人所患在扵以巳為是歸非¶
<pb:KR4d0253_SBCK_006-3b>¶
他人雖有顯過猶悍然自遂未甞略有自咎自責之¶
意今全羙扵所不當自咎者尚以自咎扵所不當自¶
責者尚以自責與所謂不知其非悍然自逐者相千¶
萬也今豈不䏻扵所當改者而勇改之願益勵學不¶
為人之志勉致為仁由巳之實思顔子之大勇&KR0108;然¶
自㧞蕩滌摧傷湮沒之意不使有毫毛得以宿留扵¶
庭宇光芒所射豈止在斗牛間正大之氣當塞宇宙¶
則吾道有望¶
　　與傅子淵¶
三復来書義利之辯可謂明矣夫子言君子喻扵義¶
<pb:KR4d0253_SBCK_006-4a>¶
小人喻扵利孟子謂&KR0082;知舜與跖之分無他利與善¶
之間也讀書者多忽此謂為易曉故躐等凌節所談¶
益高而無&KR0024;扵實行今子淵知致辨扵此可謂有其¶
序矣大端旣明趍向旣定則明善喻義當使日進徳¶
當日新業當日富易之學聚問辨寛居仁行中庸之¶
愽學審問謹思明辨篤行皆聖人之明訓苟&KR0014;遵之¶
當隨其分量有所増益凡此皆某之所願從事而願¶
與朋友共之者是後新工與見南軒所得願悉以見¶
警書尾善則速遷過則速改之語固應如是然善與¶
過恐非一旦所&KR0014;盡知賢如蘧伯玉猶欲寡其過而¶
<pb:KR4d0253_SBCK_006-4b>¶
未&KR0014;聖如夫子猶曰加我數年五十以學易可以無¶
大過矣論語載夫子穪顔子好學易大傳穪其有不¶
善未甞不知知之未甞復行顔子有不善未甞不知¶
知之未甞復行乃自其好學而&KR0014;然今子淵所謂遷¶
善改過雖無一旦盡知之心然觀其辭意亦微傷䡖¶
易矣愚見如此子淵以為何如¶
　　二¶
子淵判别得義利甚明白從此加工宜其日進但不¶
可他有眩惑耳如来書集義之&KR0003;巳似有少眩惑蓋¶
孟子所謂集義者乃積善耳易曰善不積不足以成¶
<pb:KR4d0253_SBCK_006-5a>¶
名荀卿積善成徳之&KR0003;亦不悖理若如近来腐儒所¶
謂集義者乃是邪&KR0003;誣民充塞仁義者也諸非&KR0083;筆¶
可盡當遅面剖¶
　三¶
日遅從者之来想失賢郎家事未易區處建昌問學¶
者雖多亦多繆妄近符生叙者輙以書肆其無知之¶
談此軰庸妄無知無足多恠獨恠其敢爾恣肆無忌¶
憚耳吾甞謂一種無知庸人難扵鐫鑿徃徃累人事¶
楊朱則鈍置楊朱事墨翟則鈍置墨翟不明者徃徃¶
歸咎其師不知其為師者亦誠寛也此等固不足道¶
<pb:KR4d0253_SBCK_006-5b>¶
然義亦不當容其恣肆耳吾子淵不得不任其責¶
　　與傅聖謨¶
不假推尋擬度之說殆病扵向者椎尋擬度之妄巳¶
而知其非遂安之以爲道在扵是必謂不假推尋爲¶
道則仰而思之夜以&KR0071;日探&KR0296;索&KR0046;鈎深致遠者爲¶
非道邪必謂不假擬度爲道則是擬之而後言議之¶
而後動擬議以成其變化者爲非道邪謂即身是道¶
則是有身者皆爲有道邪是殆未得夫道之正也謂¶
悠悠日復一日不&KR0014;堪任重道逺之&KR0009;此非道也貧¶
寠不&KR0014;不爲累此非道也學如不及學如不厭憂之¶
<pb:KR4d0253_SBCK_006-6a>¶
如何如舜而巳者道當如是故也簞食瓢飲不改其¶
樂肘見纓絶不以為病者道當如是故也耕歷山漁¶
雷澤陶河濵與夫耕莘築岩釣渭者此所以糊其口¶
也夫子絶糧曽子七日不火食而匡坐絃&KR0084;&KR0084;聲若¶
出金石夫何累之有㢤子路結纓曾子易簀乃在垂¶
死而從容如此貧孰與死而云為累無乃未得為聞¶
道者乎以聖謨之英敏而不知此無乃未之思乎無¶
乃向之所謂道者反所以為道之蔽而然乎¶
　　二¶
得書喜聞所學之進然前書所欲致區區者終未蒙¶
<pb:KR4d0253_SBCK_006-6b>¶
省録聖謨誠&KR0014;就前書所論者有實省處則今日之¶
病不待繁言而自解吾道當自此而明矣作文特吾¶
人餘事從事其間而又鹵莾是謂執事不敬若如来¶
書之意則㡬扵陋矣孔子讀易&KR0330;編三絶周公思兼¶
三王以施四事顔淵問為&KR0022;夫子告以四代之事孟¶
子闢楊墨自比扵禹之抑洪水此皆聖謨所宜以為¶
標的者文字間又何足以汩沒聖謨乎¶
　　三¶
聖謨䏻知始志之非正極可喜縁患故而有其志固¶
宜未得其正旣就學問豈可不知其非大抵學者且¶
<pb:KR4d0253_SBCK_006-7a>¶
當論志不必遽論所到所志之正不正如二人居荆¶
楊一人聞南海之富&KR0090;犀其志欲徃一人聞京華之¶
羙風敎其志欲徃則他日之問途啟行窮日之力者¶
所郷已分扵此時矣若其所到則&KR0010;月有乆近工力¶
有勤怠緩急氣禀有厚薄昏明強柔利鈍之殊特未¶
可遽論也近來學者多有虗見虗&KR0003;&KR0256;迷&KR0261;茫不肯¶
就實原其所以皆是學無師授聞見雜駁而條貫統¶
紀之不明凡所傳習秪成惑亂此一節又不與其志¶
來書意識之&KR0003;天地相似之問皆坐此也讀書須是¶
章分句斷方可尋其意㫖與天地相似之語出扵易¶
<pb:KR4d0253_SBCK_006-7b>¶
繋自易與天地凖至神無方而易無體是一大叚湏¶
明其章句大約知此段本言何事方可理㑹觀今人¶
之用其語者皆是斷章取義難以啇確試因聖謨從¶
心所欲不踰矩之說略言聖人賢人衆人有當致疑¶
之處如至誠無息而顔淵三月不違仁其餘則日月¶
至焉而巳矣不知日月至者其所至之地與不違之¶
地同乎不同不違之地與無息之地同乎不同誠者¶
不思而得不勉而中從容中道聖人也若思誠者但¶
是未&KR0014;不思不勉耳豈皆不得皆不中但未&KR0014;盡誠¶
未可以擅誠之名耳豈是皆不誠誠者物之終始不¶
<pb:KR4d0253_SBCK_006-8a>¶
誠無物凡此皆泛言誠不專指聖人也今之學者豈¶
皆不誠不知思誠時所得所中者與聖人同乎不同¶
若其果同則是濫觴與&KR0538;渤皆水也則大小廣狹淺¶
深之辨亦自不害其為同第未知所謂同者其果同¶
乎故甞謂其不同處古人分明&KR0003;定等級差次不可¶
淆亂亦不難曉亦無可疑獨其所謂同者須是真實¶
分明見得是同乃可不然却當致疑而求明也&KR0002;如¶
此理㑹則巳明白與未明白者不應致疑與合致疑¶
者兩處不相淆雜學問自得要領不為泛然無端之¶
言所惑巳知者則力行以終之未知者學問思辨以¶
<pb:KR4d0253_SBCK_006-8b>¶
求之如此則誰得而禦之聖謨非特其志之病亦坐¶
聞見之陋條貫統紀之未明故某前數書多毎處解¶
釋如授小兒以聖謨之聦明夫豈少此蓋亦漸扵陋¶
習膠扵繆說不&KR0014;不惑亂而至此也若明知向來聞¶
見之陋從頭據實理㑹則古人之訓吾心之靈當㑹¶
通處多矣今此之言殆為芻狗耳&KR0036;諸書畢後寫此¶
書體倦殊草率試罷&KR0014;一來乎¶
　　與包詳道¶
人生天地間氣有清濁心有智愚行有賢不肖必以¶
二&KR0151;總之則宜賢者心必智氣必清不肖者心必愚¶
<pb:KR4d0253_SBCK_006-9a>¶
氣必濁而乃有大不然者乖爭陵犯汙&KR0126;邪&KR0075;之行¶
常情之所羞所&KR0086;者乃或縱情甘心而為之此所謂¶
行之不肖者也扵此有所不敢為有所不&KR0216;為有所¶
不肯為而毎求其是者正者善者而為之雖未&KR0014;必¶
是必正必善而其志則然日&KR0130;之間蓋與向所謂不¶
肖者背而馳也是亦可謂行之賢者也行之不肖固¶
為愚矣謂不肖者為愚則反是者亦可謂之智然行¶
之不肖者則或耳目聰明心意慧巧習技藝則易&KR0014;¶
語理致則易曉人情世態多所通逹其習扵書史者¶
雖使之論道術之邪正語政治之得失啇人品之高¶
<pb:KR4d0253_SBCK_006-9b>¶
下决天下國家之成敗安危亦&KR0014;得其髣髴彼固不¶
&KR0014;知其真得其實詣其精微臻其底藴而其揣摩傅¶
㑹之巧亦足以熒惑人之耳目而欺未明者之心玩¶
之而有味稽之而有證非知言之人殆未可謂不難¶
辨也至其行之賢者則或智慮短淺精神昏昧重以¶
聞見之狹陋漸習之庸鄙則其扵慧巧者之所辯渾¶
然曾不䏻知甚至扵如荀卿所謂門庭之間猶可誣¶
欺焉道術之邪正政治之得失人品之高下天下國¶
家之成敗安危尚何所復望其判白黒扵其間㢤利¶
誘而害怵刑驅而&KR0020;迫雖使之如啇丘開之赴水火¶
<pb:KR4d0253_SBCK_006-10a>¶
蓋未必不可也理不可以泥言而求而非言亦無以¶
喻理道不可以執說而取而非說亦無以明道理之¶
衆多則言不可以一方指道之廣大則說不可以一¶
體觀昔人著述之說當世講習之言雖以英傑明敏¶
之資盤旋厭飫扵其間尚患是非之莫辯邪正之莫¶
分亂真之似失實之名一有所蔽而天地為之易位¶
差之毫&KR0117;繆以千里其扵聖賢之言一失其指則倒¶
行逆施&KR0102;有不可勝言者况扵短淺之智慮昏昧之¶
精神狹陋之聞見庸鄙之漸習一旦駭扵荒唐繆悠¶
之說驚扵詭譎恠誕之辭則其顛頓狼狽之状可勝¶
<pb:KR4d0253_SBCK_006-10b>¶
言㢤正使與之誦唐虞之書詠啇周之詩殆亦未必¶
不指汙沱爲滄海謂丘垤爲嵩華况又雜之以不正¶
之言亦安得而不狼狽哉當其猖狂惶駭之時蓋不¶
必明者而後知其繆也由是而言則所謂清濁智愚¶
者殆不可以其行之賢不肖論也觀詳道之素亦可¶
謂行之賢者也然某之&KR0060;所憂者蓋以其氣之不得¶
爲清而心之不得爲智聞見之不愽而漸習之未洪¶
一有所駭而莫克自定止之者不一二而驅之者八¶
九其所當論者蓋在清濁智愚之間而不在扵道術¶
之際也不論其始之謬以求復其常而悉精殫力扵¶
<pb:KR4d0253_SBCK_006-11a>¶
道術是非之際此其所以愈騖而愈逺也詳道始至¶
此其說蓋甚恠然某觀詳道之質本甚淳朴非&KR0014;自¶
為此恠&KR0003;也使生治古盛時康衢撃壤之謡中林肅¶
肅之行未必不優為之也一溺扵流俗再眩扵恠&KR0003;¶
狼狽可憐之状遂至扵此凡所以相告者不過明恠¶
說之妄欲詳道之知其非而復其常也所慮者通䟽¶
曉了之人少狂妄迷惑之人多則其相與推激而至¶
扵風波荆&KR0068;䧟穽之地者必衆詳道氣之未清心之¶
未智則殆&KR0005;鼓舞倡和扵其間又安&KR0014;知其非而自¶
免扵此&KR0088;今詳道日&KR0130;之間所謂行之賢者固未甞¶
<pb:KR4d0253_SBCK_006-11b>¶
自失獨不幸悉心畢力以講術業而不䏻自免扵迷¶
惑今但&KR0014;退而論扵智愚清濁之間則是惑庶㡬乎¶
自解矣道術之是非邪正徐而論之未晚也當局者¶
迷旁觀者審用心急者多不曉了用心平者多曉了¶
英爽者用心一緊亦且顛倒眩惑况昏鈍者豈可緊¶
用心&KR0088;昆仲向學之志甚勤所甚病者是不合相推¶
激得用心太緊耳㡬先嘗&KR0003;諸公所謂退歩乃是進¶
歩耳此公却胸&KR0109;曉了儘不狂妄其疇昔之所患在¶
扵狥俗自安不向進耳使其聞正言而知懼知勉却¶
不至扵繆戾也¶
<pb:KR4d0253_SBCK_006-12a>¶
　　二¶
承諭爲學日益良愜所望鄊來清濁智愚之說願無¶
棄鄙言時一閱之或有所啟也人之省過不可激烈¶
激烈者必非深至多是虗作一塲節目殊無長味所¶
謂非徒無益而又害之乆後㸔来當亦自知其未始¶
有異扵&KR0004;徒自生枝節耳若是平淡中實省則自然¶
優㳺寛&KR0073;體脉自活矣¶
　　三¶
學問日進甚善甚善爲學固無窮也然病之大端不¶
可不講常人之病多在扵&KR0219;逐利縱欲不郷理道或¶
<pb:KR4d0253_SBCK_006-12b>¶
附託以售其姦或訕侮以逞其意皆&KR0219;之病也求諸¶
癡者固無是矣然眩扵所聼而不明乎擇苟扵所隨¶
而不審扵思覬覦扵非所可得僣妄扵非所&KR0014;至失¶
常犯分貽笑召侮則癡之為病又可勝言㢤詳道之¶
病想巳自知其大槩第未可自謂巳知之矣當扵日¶
用出言措意之間精觀宻考使有日改月化之效或¶
庶㡬其可瘳也如自謂吾巳知之矣則是癡自若也¶
來書云方&KR0023;自知之審若使某代言必曰僅&KR0014;自知¶
言心聲也不可託之以立詞之不善當知是本根之¶
病能扵此有感則自可觸&KR0011;而長矣¶
<pb:KR4d0253_SBCK_006-13a>¶
　　四¶
爲學日進&KR0057;以爲喜詳道天質淳真但不爲夸詐者¶
所惑亦自有過人處文采縱不足亦非大患况學之¶
不巳豈有不&KR0014;者獨恐無益友相&KR0135;耳秋試後&KR0014;相¶
過當叩所得某年來氣血殊憊頗務飬息然亦不遂¶
所志五月來敎授兄一病殊可畏近乃向安此數日¶
&KR0057;加强可喜家間聚指之衆尊㓜中不䏻不時有疾¶
病令人動念耳其貧窘又益甚幸諸兄相聚所講皆¶
其所以處此者故氣&KR0090;和&KR0073;人亦不知其如此耳得¶
諸公書開益良多第倦甚作復不&KR0014;宣究所懐要之¶
<pb:KR4d0253_SBCK_006-13b>¶
&KR0083;筆所傳豈如面承也¶
　五¶
垂諭新工以是未&KR0014;寛&KR0073;所以費力處多優而柔之¶
使自求之饜而飫之使自趨之&KR0002;江海之浸膏澤之¶
&KR0243;此數語不可不熟味扵巳扵人皆當如此&KR0002;&KR0014;&KR0002;¶
此靜處應事讀書接人皆當有益優㳺寛容却不是¶
委靡廢放此中至徤至嚴自不費力恐詳道所為&KR0108;¶
迅者或不免&KR0135;長之患愚見如此不識以為如何¶
　六¶
近甞得李季遠書盛陳别後為學工夫大抵以為朝¶
<pb:KR4d0253_SBCK_006-14a>¶
夕不懈涵泳甚有日新之意又以詳道力以本無事¶
之&KR0003;排之渠又論不可無事之故某復書云所示與¶
詳道議論不合之處皆是講學不明人持所見以為¶
說用相切磋殆如兒戲今此得信又有與敏道異同¶
之論要亦是兒&KR0231;耳精勤不懈有涵泳玩索之處此¶
亦是平常本分事豈可必&KR0005;無事之&KR0003;排之如讀書¶
接事間見有理㑹不得處却加窮究理㑹亦是本分¶
事亦豈可敎他莫要窮究理㑹若他持此&KR0003;者元無¶
着實但是虗意駕&KR0003;立議論&KR0004;無益扵事實亦湏窮¶
見其底藴只就他虚意無實處理㑹豈可以一&KR0003;攻¶
<pb:KR4d0253_SBCK_006-14b>¶
一&KR0003;如詳道來書甚見巳學不明但執虚&KR0003;之病所¶
與敏道書前一截叙述工夫處却自分明及至豈有¶
要尋方略踐一行之語此病又見如敏道所論亦嘗¶
至此間言之某但與敏道&KR0003;此皆是閑&KR0003;話皆縁不¶
自就身巳着實做工夫所以一向好閑議論閑議論¶
實無益扵巳亦豈解有明白處須是自知此等&KR0003;話¶
是閑議論方有就巳向實工夫涵飬講究却是本分¶
事¶
　　七¶
朋友自仙里來者皆云蒙子淵啓&KR0036;無不推服但頗¶
<pb:KR4d0253_SBCK_006-15a>¶
有言其酒後言動殆不可考吾家長上亦罪其顛狂¶
又有詩偈&KR0011;釋子語不可以訓要之瑕瑜功罪各不¶
相掩今亦不及作渠書或相聚得以此書示之爲幸¶
某未得差勑未及入城聞子淵欲來及今爲一來&KR0057;¶
佳¶
　　與包顯道¶
南軒物故何痛如之吾道失&KR0135;不細近方欲通渠書¶
頗有所論今遂抱恨矣某今&KR0010;與朋友讀書滋灡在¶
敝居之南五里許宻邇毛坊大路諸况明甫必&KR0014;言¶
之寫至此方記得曽與顯道一到其下議事來但當¶
<pb:KR4d0253_SBCK_006-15b>¶
時未有滋灡之名耳¶
　　二¶
得曹立之書云晦菴報渠云包顯道猶有讀書親師¶
友是充塞仁義之&KR0003;註云乃楊丞在南豊親聞其語¶
故晦菴與某書亦云包顯道尚持&KR0004;說深所未喻某¶
答書云此公平時好立虚論湏相聚時稍减其性近¶
&KR0077;不曾通書不知今如何也來書云叩楊丞所學只¶
是躬行踐&KR0130;讀聖賢書如此而巳觀如此而已之辭¶
則立之所報殆不妄矣不知旣&KR0014;躬行踐&KR0130;讀聖賢¶
書又有甚不得處今顯道之學可謂竒恠矣¶
<pb:KR4d0253_SBCK_006-16a>¶
　　與包敏道¶
昆仲為學不患無志患在好進欲速反以自病聞&KR0003;¶
日來愈更&KR0053;歛定帖甚為之喜若&KR0014;定帖自&KR0014;量力¶
隨分循循以進儻是吾力之所不&KR0014;及而强進焉亦¶
安&KR0014;有進徒取折傷困吝而巳¶
　　二¶
小家兄疾&KR0947;驟作殊令人驚今幸安愈滋灡朋友相¶
聚為况不减疇昔元明綜家務時到槐堂亦不甚得¶
作文字然氣宇超邁殊不湮沒差强人意但恐乆不¶
就學則不&KR0014;成其噐耳諸姪節前常作文節後殊不¶
<pb:KR4d0253_SBCK_006-16b>¶
及作亦是事多世昌敎諸小子又自有道理諸子亦¶
亹亹不厭就中春弟伎倆&KR0057;進制子四月間來滋灡¶
住得旬日歸後又加進&KR0004;時與春弟棊春弟頗不&KR0014;¶
及今年乃反出春弟之下近旬日棊甚進春弟又少¶
不逮矣凡此只在其精神之盛衰耳逢子常出讀書¶
亦頗識字百七姪近歸其文亦進遇事愈有力今巳¶
如館矣試罷&KR0014;一來否聞諸公定帖可喜但恐來年¶
尚有新條在惱亂春風卒未休書詞亦尚虚驕未甚¶
穩實&KR0130;徳之基謙徳之柄復徳之本得罪扵&KR0130;得罪¶
扵謙難以言復矣¶
<pb:KR4d0253_SBCK_006-17a>¶
　三¶
向嘗得敏道一書書中雖無他&KR0003;然詞語多不平穩¶
未&KR0014;不以為&KR0104;及得今書開讀之却覺全與舊時所¶
得書不同大抵昆仲之病皆在銳進之處畢竟退讓¶
安詳之人自然識羞處多今為學不長進未為大患¶
因其銳進而至扵狂妄不識羞則為惑深而為累大¶
所謂非徒無益而又害之者也别有一種人安詳遲¶
鈍則只消勉之使進徃徃不至有狂妄之患至如昆¶
仲則最貴退讓若不知此則病生難救見詳道&KR0003;欲¶
得回字凌遽遣此承秋凉有肯顧之意儻不差遲當¶
<pb:KR4d0253_SBCK_006-17b>¶
得靣叩也¶
　　四¶
敏道之歸諸書悉未及復㡬未督過貴溪桂店桂氏¶
一族甚盛皆尊尚禮法徃年新闢書院欲延賢師其¶
子弟徳輝者今夏處茅堂稍乆志向甚正今其長上¶
遣德輝詣仙里屈顯道以主新書院來此求書應天¶
山書堂巳就某來&KR0010;携二子滋灡其上渠家書院宻¶
邇應天顯道肯來亦可時時過從聞其書院甚宏敞¶
景趣亦不惡或有高弟彼中亦儘可相處得從所請¶
甚幸敏道歸後三家兄嘗語及以爲向來澆薄乖戾¶
<pb:KR4d0253_SBCK_006-18a>¶
之氣頓無自非深懲痛省何以至此屢加歎賞雖姪¶
軰議論亦然乃知在彼無惡在此無斁固然之理也¶
　　與呉伯顒¶
比得報字喜聞日新之功作事業固當隨分有程凖¶
若着實下手處未易泛言只如八哥在此朝夕有師¶
友講切反有倦志不䏻進前然此在八哥亦未易遽¶
責蓋此事論到着實處極是苦澁除是實有終身之¶
大念近到此間却儘有堅實朋友與之切磋皆輙望¶
風畏怯不肯近前每每尋軟弱浮泛之人與之閑話¶
以為有益及至&KR0013;人指摘卽有埀頭闒耳之状近日¶
<pb:KR4d0253_SBCK_006-18b>¶
雖稍鮮蘇終是不&KR0014;&KR0108;㧞近見其資庸腐亦但涵飬¶
之耳俟其更徤乃堪爐錘也此扵八哥亦未足深訝¶
如四哥但未曾到此間耳遇着真實朋友切磋之間¶
實有苦澁處但是良藥苦口利扵病湏是如此方&KR0014;¶
有益不可不知也¶
　　與呉仲詩¶
鄉主文所言質論偶七哥扵故書中忽得之其文信¶
羙今錄去其人似多讀曾南豊陳后山文却是好時¶
文秀才觀此人之才似亦有可用終是氣格卑小研¶
覈事情處却甚謹切有可法者若論財用處似不甚¶
<pb:KR4d0253_SBCK_006-19a>¶
知其實然其&KR0003;大綱亦好謾録去曾南豊論&KR0005;二篇¶
以見它蹈襲分明處亦可以見曾之議論自然與他¶
别處大抵天下事湏是無塲屋之累無富貴之念而¶
實是平居要研覈天下治亂古今得失底人方&KR0003;得¶
來有筋力五哥心志精神儘好但不要&KR0013;塲屋富貴¶
之念覊絆直截&KR0005;他天下事如吾家事相似就實論¶
量却隨他地歩自有可觀他人文字議論但謾作公¶
案事實我却自出精神與他披判不要與他牽絆我¶
却㑹斡旋運用得他方始是自巳胸&KR0109;途間除㸔文¶
字外不妨以天下事逐一自題評研覈庶㡬觀它人¶
<pb:KR4d0253_SBCK_006-19b>¶
之文自有所&KR0036;所㸔之文所討論之事不在必用&KR0002;¶
&KR0014;曉得血脉則為可佳若胸&KR0109;如此縱不得巳用人¶
之&KR0003;亦自與只要用人之&KR0003;者不同若㸔文字時有¶
合意或緊要事節不妨熟讀讀得文字熟底雖少亦¶
勝鹵莾而多者¶
　　與呉叔有¶
近來所學如何嘗思&KR0004;至此時感&KR0036;甚盛但當時以¶
信向之篤心誠感通如草木遇春而生蓋有不自知¶
其所以然者有如唐虞三代之民由而不知然舊習¶
深固少緩爐錘則所感宻消唯存虚氣而實皆舊習¶
<pb:KR4d0253_SBCK_006-20a>¶
矣臨歸數日頗知其首尾知處雖大與舊不同而純¶
誠專一乃反不及是以乍昏乍明未必&KR0014;日新也徃¶
事要不必論直便自即今&KR0108;㧞乃是即今&KR0108;㧞何復¶
論前日也然旣已&KR0108;㧞則其智必明其智苟明則前¶
日所為亦&KR0014;自知首尾故寫此以為驗爾切不可强¶
附㑹吾言信至但欵曲深思實者有不合處寫來力¶
辨乃見足下長進處若但隨人言語轉却是自家更¶
無主人何以為學觀至此或巳失了精彩却湏且放¶
下此信整冠肅容自振迅精神從實端的自省湏要¶
清徤明白却再取此信觀之有不合處不可强合湏¶
<pb:KR4d0253_SBCK_006-20b>¶
精思熟考寫來辨之乃善¶
象山先生全集卷之六¶
<pb:KR4d0253_SBCK_006-21a>¶
