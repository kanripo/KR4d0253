# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:54.279069
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0518-007象山先生全集-卷第七.
<pb:KR4d0253_SBCK_007-1a>¶
𧰼山先生全集卷之七¶
書¶
　　與勾熈載¶
&KR0004;聞臺評相及固已恠駭然其餘二三人又頗當人¶
心亟欲一見全文以覈厥㫖及得而觀之亦良可笑¶
如論呉洪王恕人亦孰以為非然呉洪章中乃為唐¶
仲友雪屈波及朱元晦謂以洪醖釀竟成大獄致仲¶
友以曖昧去議者寃之此&KR0057;可笑吾人所安者義理¶
義理所在雖刀鋸𪔂鑊有所不避豈與患得患失之¶
人同其欣戚扵一陞黜之間哉顧所深念者道之消¶
<pb:KR4d0253_SBCK_007-1b>¶
長治亂攸分羣徒比周至理鬰塞遏絶齊語楚咻盈¶
庭聚蚊成雷明主孤矣雖然他山之石可以攻玉今¶
之賢者亦加少爲多臨深爲高耳揆之古人豈&KR0014;無¶
愧息肩王事一意自省尚友方冊勉所未至則是悠¶
悠者蓋有&KR0018;扵國有&KR0018;扵民有&KR0018;扵公道而獨無&KR0018;¶
扵我矣向日解舟不得靣别乗便寓此臨風依然¶
　　與彭子壽¶
垂示所疑&KR0057;見撝謙之德聖賢敎人固句句實頭但¶
不可專指操存之&KR0003;操則存只是孔子一句孟子引¶
在牛山之木常羙矣一章後試取孟子全章讀之㫖¶
<pb:KR4d0253_SBCK_007-2a>¶
意自明白血脉自流通古人實頭處今人蓋木必知¶
也楊子雲再下注脚便&KR0003;得不是此無足恠子雲亦¶
未得為知道者也言固難以盡意而逹之以書問&KR0057;¶
難蓋學之不講物未格知未至則其扵聖賢之言必¶
未&KR0014;昭晣如辯蒼素數竒耦之審也凡所引用徃徃¶
失其本㫖千里附書徃復動經&KR0010;時豈如㑹靣隨問¶
隨荅一日之間更互酬酢無不可以剖析且如來示¶
謂此心本體雖未嘗不存而舊習蔽錮亦未易遽去¶
&KR0002;言雖未嘗不存則與操存捨亡之&KR0003;亦不相似矣¶
大抵講明存飬自是兩節易言知至至之可與㡬也¶
<pb:KR4d0253_SBCK_007-2b>¶
知終終之可與存義也大學言物格而後知至知至¶
而後意誠意誠而後心正心正而後身脩孟子言始¶
條理者智之事也終條理者聖之事也皆是聖賢敎¶
人使之知有講學豈有一句不實頭今講學之路未¶
通而以巳意附㑹徃訓立為成&KR0003;則恐反成心之蟊¶
賊道之榛&KR0068;日復一日而不見其進志與事乖&KR0003;與¶
行違首尾衡决本末舛逆未可歸之禀賦罪其懈怠¶
也¶
　　與邵中孚¶
所示進學證驗此乃吾友天資朴茂立志堅篤故&KR0014;¶
<pb:KR4d0253_SBCK_007-3a>¶
如此可喜可&KR0159;居天下之廣居立天下之正位行天¶
下之大道乃吾分内事耳若不親師友汨沒扵流俗¶
驅而納諸&KR0328;擭䧟穽之中而莫之知辟豈不可憐哉¶
孟子曰苟得其飬無物不長苟失其飬無物不消今¶
吾友旣得其本心矣&KR0071;此&KR0014;飬之而無害則誰得而¶
禦之如木有根苟有培浸而無傷𢦤則枝葉當日益¶
暢茂如水有源苟有䟽浚而無壅窒則波流當日益¶
充積所謂源泉混混不舎晝夜盈科而後進放乎四¶
海有本者如是大抵讀書詁訓旣通之後但平心讀¶
之不必强加揣量則無非浸灌培益鞭䇿磨勵之功¶
<pb:KR4d0253_SBCK_007-3b>¶
或有未通曉處姑缺之無害且以其明白昭晣者日¶
加涵泳則自然日充日明後日本原深厚則向來未¶
曉者將亦有渙然冰釋者矣告子一篇自牛山之木¶
嘗羙矣以下可常讀之其浸灌培植之益當日深日¶
固也其卷首與告子論性處却不必深考恐其力量¶
未到則反惑亂精神後日不患不通解也此最是讀¶
書良法其他非相見莫&KR0014;盡尚書臯陶益稷大禹謨¶
太甲&KR0003;命旅&KR0729;洪範無逸等篇可常讀之其餘少緩¶
何時得相見諸當靣盡未聞千萬勉旃以卒賢業¶
　　與顔子堅¶
<pb:KR4d0253_SBCK_007-4a>¶
向在八石時當納區區之忠旣而子堅曾用節父諸¶
人推轂遂變儒服端謂迂拙之言必&KR0170;見棄屬者屢¶
&KR0170;見過每扵鄙言謂有所啟追念疇昔為之慨然乃¶
知高明終當遠到豈遽不&KR0014;明衆人所同知之過哉¶
承欲鄙語辭情懇至非苟然者聖哲之言布在方冊¶
何所不備傳註之家汗牛充棟譬之藥籠方書搜求¶
儲蓄殆無遺𩔗良醫所用不必竒異唯足以愈疾而¶
巳苟厭其常忽其賤則非求醫之本意也向來不求¶
名聲不較勝&KR0018;之語更願加察道非口舌所&KR0014;辨子¶
細向脚跟下㸃檢豈&KR0014;自謾日新歸山草草布此¶
<pb:KR4d0253_SBCK_007-4b>¶
　　與張季忠¶
聞元忠&KR0003;友朋間唯季忠篤志不懈甚為之喜人苟¶
有志扵學自應隋分有所長益所可患者有𦔳長之¶
病耳雖古聖賢尚不&KR0014;無過所貴&KR0014;改耳易稱顔子¶
之賢曰有不善未嘗不知知之未嘗復行也由是觀¶
之則顔子亦不&KR0014;無不善處今人便欲言行無一不¶
善恐無是理徃徃只是好勝毎事要强人要人㸃檢¶
不得不知此意巳與古人背馳矣若無此意但寛平¶
隨分去縱有過亦湏易覺易改便未覺未改其過亦¶
湏輕故𦔳長之病甚扵忘季忠之意忘病自少所患¶
<pb:KR4d0253_SBCK_007-5a>¶
有𦔳長之病雖未加益亦自平穩况必不&KR0014;不有益¶
&KR0088;¶
　　與胥必先¶
近得呉伯顒書云麟之姪言必先治生甚進而學植¶
荒落豈信然耶吾坐此三逕就荒吾之三逕如足下¶
之六經也近有朋友褁糧十里而至者皆勤勤不相¶
捨毎念足下去我之决何人性相反如此哉呉察丁¶
母憂足下知之否向者嘗道先文勉勵足下勤學之¶
言想亦復置度外不復問矣士别三日刮目相觀吾¶
猶以故意待足下則誠有罪然足下果&KR0014;勉扵此乎¶
<pb:KR4d0253_SBCK_007-5b>¶
伯顒以親愛之情扵足下不&KR0014;無所惜故復爲此言¶
然在某亦可謂愚矣古人舉一隅不以三隅反則不¶
復也者果如是乎&KR0071;自今願足下與改是¶
　　與朱元晦¶
勑局見編𩔗隆興以來寛恤詔令書鄉成矣去留之¶
間亦可致力建請蕪纇多所刪削詔㫖則直録之著¶
令縱有未安非&KR0013;㫖不得脩惟諸處申陳疑似必下¶
本所或有不便乃可修改局中同官皆可人機仲&KR0057;¶
相向元善以殊局近少得相欵謙仲屹然特立如故¶
若向上事要亦難責比一再見以座客多魚鱗而至¶
<pb:KR4d0253_SBCK_007-6a>¶
未得逹尊意俟從容當致之也淳叟事此中&KR0004;傳殊¶
駭人聼徐覈其實乃知多小人𫝊㑹之辭要之後生¶
客氣如此足見無學力也近見剡章全用金谿三胥¶
之詞&KR0057;可笑彭仲剛子復者永嘉人為國子監丞近¶
亦遭論此人性質不至淳羙然亦願自附扵君子徃¶
&KR0010;求言詔下越次上封言時事甚衆其辨天台事&KR0057;¶
力自此巳有睥睨之者矣近者省塲檢㸃試卷官以¶
主張道學其去取與&KR0253;正言違異又重得罪此人不¶
足計但風㫖如此而𨼆憂者少重為朝廷惜耳某對¶
班或尚在冬間未知&KR0014;得此對否亦當居易以俟命¶
<pb:KR4d0253_SBCK_007-6b>¶
耳立之墓表亦好但叙&KR0130;歷亦有未得實處某徃時¶
與立之一書其間叙述立之平生甚詳自謂真實録¶
未知尊兄曾及見否顯道雖巳到劉家渠處必有此¶
本不然後便録去近得家書姪軰竟未&KR0014;詣前可謂¶
不勇矣明越諸公無在此者敬仲夏間必來赴官舒¶
元賔亦當赴江西漕椽其弟元英與諸葛誠之欲因¶
此時過此相聚尚未見來吕子約與誠之近與舒元¶
英相欵稍破其執已自是之意此皆據各人自謂如¶
此未知果如何也元英諸公間號為日進&KR0014;孚扵人¶
者向亦曾造函丈曾記憶否令嗣伯仲令壻直卿為¶
<pb:KR4d0253_SBCK_007-7a>¶
學日進近更有得力者否薄遽遣此未究所欲言¶
　　與呉仲良¶
向&KR0170;以或者所疑環溪通&KR0003;一二端垂諭足認不鄙¶
大抵前軰質實不事辭語觀其書當得其意可也環¶
溪事親之&KR0003;乃愛親之心甚篤唯恐不順乎親想其¶
平日事親左右無違温清定省服食噐用之間無所¶
不用其至而猶恐恐然懼有一事一物之拂乎親之¶
心也如是而觀其言則可以得其為人矣故孟子曰¶
誦其詩讀其書不知其人可乎吾扵此有以知環溪¶
之心惟恐不順乎親也若其辭語之病誠不&KR0014;免正¶
<pb:KR4d0253_SBCK_007-7b>¶
所謂先生之心則善矣先生之號則不可使環溪而¶
在必不肯固執斯言吾又將見環溪以其順親之心¶
而順乎理舎已從人若轉圜决河幡然沛然而莫之¶
&KR0014;禦也彼呶呶者又安足以知環溪之心哉¶
　　與詹子南¶
得書開讀甚慰為學有本末先後其進有序不容躐¶
等夫子天縱之聖自志學十五年而後立立十年而¶
後不惑又十年而後知天命其未五十也曰加我數¶
年五十以學易可以無大過矣又十年而耳順又十¶
年而從心所欲不踰矩今人天資去聖人固遠輙欲¶
<pb:KR4d0253_SBCK_007-8a>¶
以口耳剽&KR0060;塲屋之餘習妄論聖經多見其不知量¶
也鄉者嘗與吾友深言爲學之序見吾友相信之篤¶
頗知反巳就實深以爲喜今觀來示頗又紛紛扵無¶
益之論人已俱失要之吾友且當孜孜行其所知未¶
當與人辨論是非辨論是非以解人之惑其任甚重¶
非吾友之責也不與之論他日却自明白今欲遽言¶
之只是强&KR0003;自加惑亂耳李三一哥所學未乆相信¶
又篤近在此累次磨治尚未&KR0014;去其故習老夫平日¶
以此事自任與此等病人&KR0003;話尚如此費力吾友如¶
何解分析得他明白且先自治不必與人商議可也¶
<pb:KR4d0253_SBCK_007-8b>¶
　　二¶
去臘靣對頗得盡所懐天語甚詳反復之間不敢不¶
自盡至扵遇合所不敢必是有天命非人所&KR0014;與也¶
何時&KR0014;一來至望&KR0083;筆之間終不若靣言之審且盡¶
也吾友天資淳靜若不惑扵多岐不蔽扵浮&KR0003;則其¶
進孰禦焉此心之靈此理之明豈外鑠哉明其本末¶
知所先後雖由扵學及其明也乃理之固有何加損¶
扵其間哉¶
　　三¶
學植日進甚慰馳念飬大體之&KR0003;就孟子上㸔則是¶
<pb:KR4d0253_SBCK_007-9a>¶
因陳辭指實而&KR0003;自無病讀者得其事實亦不泥其¶
辭&KR0003;今子南未免有立&KR0003;之病大抵立&KR0003;則自不&KR0014;¶
無病子南是辯制乎外一語當時為此語者固未特¶
逹&KR0002;事實上特逹端的言語自不同古人言以義制¶
事以禮制心亦用制字其言多少特逹全無議論辭¶
&KR0003;蹊徑蓋古人皆實學後人未免有議論辭&KR0003;之累¶
當其蔽時多不自覺及其蔽解回視前日之經營安¶
排乃知其為䧟溺耳¶
　　與陳倅¶
秋&KR0004;供職人事衮衮殊無暇日平日踈&KR0568;成性投之¶
<pb:KR4d0253_SBCK_007-9b>¶
應酬之中良乖所好通訊之書曠弛不講亦惟高明¶
不以是督過之朱元晦在浙東大節殊偉劾唐與正¶
一事&KR0057;快衆人之心百姓甚惜其去雖士大夫議論¶
中間不免紛紜今其是非巳漸明白江東之命出扵¶
九重特逹扵羣疑之中聖鑒昭然此&KR0057;可喜元晦雖¶
有毀車殺馬之&KR0003;然𫝑恐不容不一出也近來唯是¶
臺綱稍振班行頗亦肅清邸報中必可以得之至扵¶
根原處則又未易論也&KR0057;丈近去弊邑三虎亦快哉¶
此亦仁者之勇也豈其帥權不分乃得少展&KR0088;執事¶
清廟之噐州縣豈&KR0014;乆淹然區區之&KR0059;以桑梓之故¶
<pb:KR4d0253_SBCK_007-10a>¶
願以雞肋少𦔳牛刀之餘刃想仁人扵此亦優為而¶
不以為屑也&KR0057;丈極相知必&KR0014;相應合免和糶一事¶
此間士大夫甚多之今時郡縣&KR0014;以民為心者絶少¶
民之窮困日甚一日撫字之道棄而不講掊歛之䇿¶
日以益滋甚哉其不仁也民為&KR0022;本誠有憂國之心¶
肯日蹙其本而不之恤哉財賦之匱當求根本不&KR0014;¶
檢尼吏姦猶可恕也事掊歛以病民是奚可哉近見¶
二二朋友舊以作縣著稱者講究州縣吏民間事甚¶
詳大槩論州縣不可為積欠所累凡所謂積欠者皆¶
有名無實徒為吏胥騷擾之端善扵縣者必力請扵¶
<pb:KR4d0253_SBCK_007-10b>¶
州逐月只納本月錢若舊欠且𠋣閣俟後來從容却¶
隨時帶納縣乃可為善作郡者亦湏與諸縣約截日¶
去湏毎月納足本月錢不問舊欠如此則可以有實¶
得若只管理㑹積欠則鄉後必和新錢乾没但適為¶
姦胥賄賂之端而諸縣姦貪亦得並縁以朘民必無¶
其實也若是户部總司來理㑹州縣積欠亦一切不¶
答任他文移中如何打罵一切不視但如法從日下¶
與催解見在合解錢米此亦是善作州縣者定&KR0003;輙¶
以禀聞或有可采某有親戚王某新知樂安縣其人¶
極&KR0014;官作事謹宻有家法若任以事必有可觀前為¶
<pb:KR4d0253_SBCK_007-11a>¶
武寜丞諸司爭委任之趙子直趙景明皆相善試閱¶
之李德章林叔虎必湏常得造下風人必忠信乃可¶
與語也呉廣文甚好但向時見其所接頗雜人之情¶
偽或者未必盡知也¶
　　二¶
近數得&KR0057;丈書敝邑三虎巳空巢穴不勝慶快得鄕¶
人書與家書備報田畆閭巷懽呼鼓舞之狀此數人¶
雖下邑賤胥然為蠧日乆凡邑之苛征橫歛𩔗以供¶
其賄謝&KR0809;槖與上府之胥吏締交合黨為不可㧞之¶
勢官寺囚械之具所以禁戢姦惡彼反持之以刼脇¶
<pb:KR4d0253_SBCK_007-11b>¶
齊民抑絶赴愬之路肆然以濟姦飽欲是豈可縱而¶
弗呵乎事無巨細到根柢盤互處便難整理二三賤¶
胥至&KR0014;役士大夫護之如手足之捍頭目豈不悖戾¶
甚矣然凡為之役為之地者其人可見矣是豈可復¶
齒扵士大夫間哉近得&KR0057;丈書云救之者甚衆只此¶
一節自有餘罪近扵此間士大夫多論吏胥之害人¶
人皆知其然但所以除害之方終未容盡試耳某甚¶
恨不得在左右少佐萬分一前嘗僣易陳愚見不知¶
有可采用否凡事有可以下問者告以片紙䟽示當¶
逐一效愚秋苗事納巳過半不知尚有可救者否見¶
<pb:KR4d0253_SBCK_007-12a>¶
在所納如逐日納數與盤量數湏拘收得逐日文曆¶
庶可磨筭吏胥欲作弊只是要令吾無縁得知毎日¶
着實數目若其具成文曆到吾眼前者皆是已透漏¶
數目此事想已無及是皆民之脂膏若少稽檢之或¶
可為後圖爾大抵今時士大夫議論先㸔他所主有¶
主民而議論者有主身而議論者邪正君子小人扵¶
此可以决矣今日為民之蠧者吏也民之困窮甚矣¶
而吏日以橫議論主民者必將檢吏姦而寛民力或¶
不得已而闕扵財賦不為其上所亮則寜身受其罪¶
若其議論主身者則必首以辦財賦為大務必假闕¶
<pb:KR4d0253_SBCK_007-12b>¶
乏之&KR0003;以朘削民科條方略必受成扵吏以吏為師¶
與吏為伍甚者服役扵吏為國家忠計豈願此等人¶
多也近聞蘇宰施設極有可疑其意專欲趣辦不復¶
有一毫為民之心其施設徃徃可笑官錢想未必&KR0014;¶
辦但徒取百姓怨詈耳幸有以申戒之某前者復渠¶
書巳嘗寓其大意早晚更當作書直勉之欲少救今¶
時之弊最不宜此等議論昌熾也¶
　　與包顯道¶
前此朱繹之歸時正以曁姪物故方治棺歛不暇作¶
書此子盗汗之疾日深一日易醫更藥或暫有小效¶
<pb:KR4d0253_SBCK_007-13a>¶
旋又復作而前藥輙不效醫家知脉者乆以為難治¶
然在人情不&KR0014;無僥倖其復生之意一旦至此苦痛¶
何可言先兄不五十而棄世此子又復夭逝事不可¶
曉有如此者欲作一書告之晦翁偶遽甚未暇幸為¶
致此意近　主上因進擬監司諭宰執以為當得剛¶
正有風采者因言章頴劉堯夫皆好自此言一出班¶
行間議論又少變但恐不乆耳所報項平甫之言乃¶
明越間謬人妄&KR0003;耳承舛聼訛可笑者甚多諳事覈¶
實乃曉此耳某對班在九月十月之間今日方審察¶
得書知令兄弟學植不替甚慰來人立俟遣此不多¶
<pb:KR4d0253_SBCK_007-13b>¶
具¶
　　二¶
近來朋友頗多同官中相處極好儘得盡懐逐日同¶
官中講貫亦非向來朋友所有大抵皆事實非虚論¶
浮&KR0003;也𧰼先得國子録早晩即來君舉可得郡然未¶
得也子宜服猶未除他事非紙筆所&KR0014;盡某對班在¶
臘月或在來春未可知也¶
　　三¶
古人不求名聲不較勝&KR0018;不恃才智不矜功&KR0014;故通¶
體皆是道義道義之在天下在人心豈&KR0014;冺㓕第今¶
<pb:KR4d0253_SBCK_007-14a>¶
人大頭旣沒扵利欲不&KR0014;大自奮㧞則自附託其間¶
者行或與古人同情則與古人異此不可不辯也&KR0002;¶
真是道義則無名聲可求無勝&KR0018;可較無才智可恃¶
無功&KR0014;可矜唐虞之時禹益稷契功&KR0013;天下澤及萬¶
世無一毫自多之心當時含哺而嬉撃壤而歌耕田¶
而食鑿井而飲者亦無一毫自慊之意風化如此豈¶
不增宇宙之和哉此理苟明則矜智&KR0018;&KR0014;之人皆將¶
失其窟宅非&KR0014;自悔其陋而求歸扵廣居正路則未¶
必不反以我為讐也然患此道不明耳道終明終行¶
則彼亦豈&KR0014;乆&KR0018;固哉不及作令弟書因家問全録¶
<pb:KR4d0253_SBCK_007-14b>¶
此書示之乃幸¶
　　四¶
天下事固有易言者有難言者有易辯者有難辯者¶
人之病有易醫者有難醫者非必不可醫爲其病竒¶
恠非如平常在表當汗在裏當下可執常方而治之¶
耳足下所與李觧元序文及諸書覽之汗顔思爲一¶
言以相藥則又有難言者然後知足下之病政所謂¶
難醫者昨晚朝頴言及其證亦甚明但恐言之中而¶
足下未必省則又成難醫耳請試言之足下之病得¶
扵好事凡親師友爲學立行皆從好事中來故虚而¶
<pb:KR4d0253_SBCK_007-15a>¶
不實宜扵今而未宜扵古此言其苦甚難聼足下未¶
必肯服義然其實是也幸毋忽而求諸道某嘗見士¶
人試罷必各自謂得意自羙其文有言其文不佳者¶
則甚拂其意吾嘗為之&KR0003;曰但可擇此人平時不相¶
&KR0014;有讐隙雅所憎惡者録其文示之其人讀之失色¶
喪氣不&KR0014;自振則其文真佳文也如是而有不中選¶
乃可言有司不明蓋不相&KR0014;有讐隙雅所憎惡之人¶
必不欲我試中必不欲我程文之佳今觀我文𢡖然¶
索然喪氣失色則其文必佳也又有一&KR0003;亦湏是讐¶
人識文字者方可為凖今誠使素不&KR0003;顯道而稍有¶
<pb:KR4d0253_SBCK_007-15b>¶
見識者讀之却未必不&KR0060;喜以為無根如此不足畏¶
也他非靣莫究¶
　　與周元忠¶
元忠在此雖稍乆殊覺未亨通&KR0004;以春伯處相喚繼¶
以許尉事皆不得不應者及相聚時亦無汲汲如不¶
及之意雖云有不自安處終未痛切疑而後釋屯而¶
後解屯疑之極必有汲汲皇皇不敢頃刻自安之意¶
乃&KR0014;解釋向來元忠心志專誠故與言者必有感動¶
行檢嚴整故與處者必有繩約年來此功寖不如舊¶
元忠本謂欲改其固滯介執之意反損前日之善而¶
<pb:KR4d0253_SBCK_007-16a>¶
固滯介執之實則未之有改但換易形模元忠自不¶
知耳學之不進明之不足暗扵大端自是巳見而不¶
聞君子之大道固其宜也所喻滿腹之疑皆未得&KR0269;¶
若自是之意消而不自安之意長則自&KR0014;盡&KR0269;其疑¶
及屯亨疑釋則所謂滿腹者其實不多但當其不明¶
時自膠固迷泥故多事耳相見不&KR0014;决白乃以紙筆¶
逹之此亦自顛倒然事又不可槩論或恐因此省悟¶
未可知也¶
以紂為兄之子此是公都子引當時人言按史記微¶
子是紂之庶兄皆帝乙之子也王子比千則但云是¶
<pb:KR4d0253_SBCK_007-16b>¶
紂之親戚則太史公亦莫知其為誰子也今據公都¶
子所引文義則是以微子啓王子比干為帝乙之弟¶
也紂扵二人則是為兄之子也此是孟子所載與史¶
記不同處若二䟽稱父子蓋伯父叔父通稱父故謂¶
之猶子古人則通言父子也¶
　　與蘇宰¶
某迂愚無似特辱眷予之厚苟有可以禆&KR0024;萬一敢¶
不自竭荒邑荐飢生理日瘁舊令尹未知加意竭澤¶
而漁誠如來意所以撫摩而使之蘇息者繄仁侯是¶
望　主上加惠幽遠注心循良當路多賢公論昭白¶
<pb:KR4d0253_SBCK_007-17a>¶
有如少緩催科而專一撫字宜可安意為之不至有¶
齟齬不遂之憂某僣易以為禀¶
　　與程帥¶
伏&KR0170;寵貺江西詩派一部二十家異時所欲㝷繹而¶
不&KR0014;致者一旦充室盈几應接不暇名章傑句焜燿¶
心目執事之賜偉哉詩亦尚矣原扵&KR0435;歌委扵風雅¶
風雅之變壅而溢焉者也湘纍之騷又其流也子虚¶
長楊之賦作而騷㡬亡矣黃&KR0004;而䧏日以澌薄唯彭¶
澤一源來自天稷與衆殊趣而淡泊平夷玩嗜者少¶
隋唐之間否亦極矣杜陵之出愛君悼時追躡騷雅¶
<pb:KR4d0253_SBCK_007-17b>¶
而才力宏厚偉然足以鎮浮靡詩家為之中興自此¶
以來作者相望至豫章而益大肆其力包含欲無外¶
搜抉欲無秘體制通古今思致極幽𦕈貫穿馳騁工¶
力精到一時如陳徐韓吕三洪二謝之流翕然宗之¶
由是江西遂以詩社名天下雖未極古之源委而其¶
植立不凡斯亦宇宙之竒詭也開闢以來&KR0014;自表見¶
扵世若此者如優曇花時一現耳曾無㡬時而篇帙¶
寢就散逸殘編㫁簡往往下同㑹之籍放棄扵䑕壤¶
醤瓿豈不悲哉網羅搜訪出隋珠和璧扵草莾泥滓¶
之中而登諸篋櫝干霄照乗神明煥然執事之功何¶
<pb:KR4d0253_SBCK_007-18a>¶
可勝賛是諸君子亦當相與舞抃扵斗牛之間揖箕¶
翼以為主人壽某亦江西人也敢不重拜光寵¶
𧰼山先生全集卷之七¶
<pb:KR4d0253_SBCK_007-18b>¶
