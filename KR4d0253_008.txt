# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:54.327162
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0518-008象山先生全集-卷第八.
<pb:KR4d0253_SBCK_008-1a>¶
𧰼山先生全集卷之八¶
書¶
　　與張春&KR0056;¶
某僣有白事民户秋苗斛輸斛斗輸斗此定法也常¶
理也撫之輸苗往年惟吏胥之家與官戸有𫝑者斛¶
輸斛斗輸斗若衆民户則率二斛而輸一斛或又不¶
啻民甚苦之或訴之使家使家以問州家則州家之¶
辭曰二稅之&KR0004;有留州有送使有上供州家使家有¶
以供用故不必多取扵民今二稅悉爲上供州家有¶
軍糧有州用有官吏廪稍不取扵民則何所取之漕¶
<pb:KR4d0253_SBCK_008-1b>¶
司毎&KR0010;有所謂明㑹米州家毎扵民户苗米數内毎¶
碩取五斗供之故不得而斛輸斛斗輸斗也使家無¶
以處此遂亦縱而弗問由是取之無藝而暗合斛靣¶
等名目不可勝窮辛巳壬午間張安國為太守有陳¶
𪔂者為臨川知縣甚賢安國使之領納扵是盡取州¶
之軍糧州用俸米等數與漕司明㑹之數共㑹之以¶
民户苗數計之毎碩加五斗而有餘不問官民户與¶
吏胥之家一切令二斛輸二斛謂之加五令官斗子¶
上米民户自持斛槩見請槩量不得更有斛面百姓¶
皆大驩呼大為民户之利張陳旣皆滿罷後來不復¶
<pb:KR4d0253_SBCK_008-2a>¶
&KR0014;守其法扵二斛輸三斛之上又寖加斛靣民益以¶
為困乙未丙申間趙景明為太守某與其兄景昭為¶
同年進士景昭極賢舎姪又在郡齋為舘客因與景¶
明言輸苗之害且言張安國與陳𪔂知縣之法極良¶
但後人不&KR0014;守耳景明不&KR0014;不惑扵吏言&KR0004;亦難之¶
以為今日州縣家之用又多扵昔時某與景昭舎姪¶
共㑹州家一&KR0010;之用景明懼見底藴則又不必加五¶
扵是謂巳詰吏軰今肯令人户把斛槩矣但今日用¶
度益廣欲更扵五斗上加五升耳某與景昭商之以¶
為斛輸一斛五斗五升而使不得加斛靣民户自持¶
<pb:KR4d0253_SBCK_008-2b>¶
槩則五升之加在民户亦所不憚扵是不復求减民¶
果大恱之景明去後有不&KR0014;守其法則民户多謁諸¶
使家求依趙刪定例令民户自持槩盪今景明之事¶
旣逺民户有不&KR0014;記憶聞今&KR0010;輸苗者取之過者皆¶
倍不啻而郡中又反斷民户爭斛靣者民間&KR0349;&KR0349;今¶
幸輸納未畢願有以懲吏胥之姦少寛民力幸甚適¶
有所聞乗便亟此布禀不暇修寒暄之敬伏幸台察¶
　　與宋漕¶
僣有白事金谿為邑封壤&KR0310;隘無豪商富民生産之¶
絶出等夷者稅籍之為緡錢不過以十計聞之故老¶
<pb:KR4d0253_SBCK_008-3a>¶
往時人煙稀少民皆自食其力畏事自愛輸公先期¶
無催期之擾家用饒給風俗醇羙&KR0010;時伏臘雞豚相¶
遺杯酒相歡熈熈如也自建炎紹興以來寖不如舊¶
民日益貧俗日益弊比年荒歉益致窮蹙原其所自¶
官實病之大軍月樁起扵紹興&KR0004;用兵權以紓急兵¶
罷不除因以為額立額未㡬有漕使勾君者知其為¶
橫歛&KR0004;無名色行縣之次問邑吏月樁之所從取凡¶
以實告者皆得蠲减獨金谿少吏不解事懼&KR0269;實則¶
有罪輙以有名色對故金谿獨不&KR0170;蠲减月解之數¶
為緡錢八百有竒以&KR0010;計之當輸萬緡朘民之端莫¶
<pb:KR4d0253_SBCK_008-3b>¶
大扵此貪吏並縁侵欲無藝槌骨瀝髓民不&KR0147;生縱¶
遇循良莫&KR0014;善後累有賢宰條陳本末祈請蠲除上¶
府不察吏胥持之竟不施行今縣宰仁厚愛民甚篤¶
佐貳皆賢適值連&KR0010;旱傷今&KR0010;大旱留意賑恤盡却¶
吏胥侵漁之䇿細民始有生全之望而月解積&KR0018;無¶
所取償復此詢究月樁本末以致祈懇此在縣官特¶
九牛一毛耳而可使一邑數萬家免扵窮困流離長¶
無歎息誠仁人所樂為也况如執事之賢當不待賛¶
第以某嘗託契門墻而占籍兹邑當其休戚不敢不¶
告某復有管見欲效涓埃比年民力日竭國計日匱¶
<pb:KR4d0253_SBCK_008-4a>¶
郡縣日窘獨吏胥屬厭耳郡縣積&KR0018;日加&KR0010;增版漕¶
監司督之州郡郡督之縣縣督之民吏胥睢盱其間¶
轉相並縁以濟其&KR0059;吏欲日飽而積&KR0018;自若文移之¶
煩追逮之頻賄謝之厚歛取之苛皆此其故也故督¶
積&KR0018;無&KR0024;扵縣官獨足為胥吏賄謝之地以重困吾¶
民耳所謂督扵民者民豈真有&KR0018;哉官吏新故相仍¶
有&KR0002;郵置縁絶簿書以益侵盗積&KR0018;之源實在扵此¶
督至扵縣而無所從取則橫取諸民耳今常賦之外¶
竒名異𩔗以取扵民如所謂月樁者不可悉數郡縣¶
月輸&KR0010;供具之版帳盡責版帳之輸猶懼不給彼又¶
<pb:KR4d0253_SBCK_008-4b>¶
安&KR0014;輸積&KR0018;哉鄙語所謂移東籬掩西障或有以積¶
&KR0018;輸者上之人不察欣然以喜不知其非公家之利¶
乃吏胥之便也舊者輸而新者積矣善為上者莫若¶
舎積&KR0018;而責新輸則賄謝絶郡縣寛民可以息肩百¶
姓足君孰與不足殆不可謂書生常談而忽之也不¶
識髙明以為如何是間倉臺守倅皆賢有所建請有¶
所施行皆可共事不致有齟齬也聞便稍亟書字有¶
𡍼注處併幸亮恕¶
　　與陳敎授¶
敝里社倉目今固為農之利而愚見素有所未安蓋¶
<pb:KR4d0253_SBCK_008-5a>¶
年常豊田常熟則其利可乆苟非常熟之田一遇歉¶
&KR0010;則有散而無歛來&KR0010;缺種糧時乃無以賑之莫&KR0002;¶
兼置平糴一倉豊時糴之使無價賤傷農之患缺時¶
糶之以摧富民閉廪騰價之計析所糴為二毎存其¶
一以備歉&KR0010;代社倉之匱實為長積金谿兹&KR0010;旱處¶
頗多通縣計之只可作六分熟敝里今&KR0010;得雨偶多¶
凡社倉所及皆有粒米狼戾之興儻得二十緡可得¶
粟二千碩鄕斗扵官為一千碩來&KR0010;糶一千碩存一¶
千碩為後年之備逐年更糶之可與社倉俱廣為無¶
窮之利敝里社倉所及不過二都然在一邑中乃獨¶
<pb:KR4d0253_SBCK_008-5b>¶
無富民大家處所謂農民者非佃客莊則佃官荘其¶
為下户自有田者亦無幾所謂客莊亦多僑&KR0009;官户¶
平時不&KR0014;贍恤其農者也當春夏缺米時皆四出告¶
糴扵他鄕之富民極可憐也此乃金谿之窮鄕今社¶
倉之立固巳變愁嘆為謳謡矣况得平糴一倉以彌¶
縫其缺推廣其惠歡舞當如何耶今農民皆貧當收¶
穫時多不復&KR0014;藏亟湏糶易以給他用以解逋責使¶
無以糴之則價必甚賤而粟&KR0165;扵米商之舟與富民¶
之廪來&KR0010;必重困矣前所言米價亦准鄕斗所糴之¶
價耳今&KR0010;之價必下扵此則所得米數當加多為利¶
<pb:KR4d0253_SBCK_008-6a>¶
不細向來梭山家兄甞陳五利之&KR0003;扵主管陳丈卽¶
以白之倉臺㝷得陳丈書謂倉臺已許可其時家兄¶
以鄕間無米可糴故不𫉬卒請某屬者亦甞言扵倉¶
臺但未禀幕中二丈欲望㑹次及之儻不以為不然¶
却幸見報家兄當具禀以卒所請也¶
　　二¶
屬奉敎墨&KR0060;知平糴之議莫逆扵幕中二君子之心¶
巳遂聞扵倉臺倉臺亦旣惠許之矣然坐此霖&KR0834;稼¶
之最良者又有仆泥自萌之患&KR0002;此雨不止大妨收¶
穫稼必重傷民必重困此䇿無所施矣山間今來稍¶
<pb:KR4d0253_SBCK_008-6b>¶
有霽色極為之喜方取&KR0083;欲以卒請白雲又復如擁¶
雪向之乆扵是山者以為晴雲固有如此者特未可¶
必耳萬一仍雨不解其貽有位者之憂不細矣尚憑¶
諸君子之力出秋陽以廓此氛曀山林之人亦庶㡬¶
一飽之適若得善穫必有可糴而米之多少則繼為¶
之請當非所靳第支錢扵金谿則恐不可耳金谿素¶
無倉臺錢米向來陸倉以&KR0010;歉捐二千緡委鞏主簿¶
扵熟鄕糴二千碩為來&KR0010;賑濟之備次年所用不多¶
餘者儲扵縣前倉前&KR0010;梭山所掌社倉已支八百碩¶
矣又逓年倉臺賑䘏皆取諸此所存料亦無㡬金谿¶
<pb:KR4d0253_SBCK_008-7a>¶
年來極窘扵版帳積&KR0018;前此蘇宰又重罹趙侯之困¶
賄謝供輸大抵誅求無藝如聞錢榖侈用頗多安得¶
有見錢可支藉令有之金谿&KR0018;郭以西率多旱鄕惟¶
東西鄕稍熟政宜以責之縣家自為和糴以備來&KR0010;¶
近郭之用倉臺所乏者非錢也儻得徑就使臺攴官¶
㑹或見錢為便錢雖難扵搫挈尚可為便兊之計若¶
得官會則&KR0057;為順便蓋鄊間亦商旅之路可𤼵&KR0165;也¶
向來社倉趙丈欲行之移文郡縣揭示衢要累月無¶
應之者趙丈往往以詢所善或告之以此事全在得¶
人苟非其人不如勿為之愈建寜社倉始扵朱元晦¶
<pb:KR4d0253_SBCK_008-7b>¶
魏元&KR0130;今誠得如陸梭山者為之乃可乆耳趙丈就¶
令詢家兄之意㝷卽遣人致書家兄報書許之旣而¶
某亦得趙丈書雖愚意尚有未安事業已行又以其¶
人權之可以不敗亦只復書賛成其事今秋乃再㪚¶
再歛矣適見今倉臺黃丈愛民之心不後扵趙故輙¶
申其千一之慮以為萬一之&KR0024;今幕中二君子愛民¶
之心不後扵陳向來陳主管亦先辱梭山兄以書意¶
甚勤至其後梭山兄因得以平糴之法條具五利祈¶
扵請致今倉使黃丈陳幹所復梭山兄書併往一觀¶
亦恐欲携呈倉使與幕中二君子也向來趙丈文移¶
<pb:KR4d0253_SBCK_008-8a>¶
甚簡今梭山兄幷留逐時書問以為根柢陳主管書¶
或呈似諸賢後擲示為幸某巳作禀劄逹倉臺&KR0083;多¶
不欲更續切幸加察¶
　　與趙推¶
黃霸為頴川守鰥寡孤獨死無以&KR0830;者覇為區處曰¶
某所大木可以為棺某亭猪子可以𥙊吏往皆如其¶
言遣吏司察事旣還而勞其食扵道傍為烏所攫肉¶
事每得實人無敢欺皆以為神史家載其得之之由¶
以為語次㝷繹問他隂伏以相參攷後世儒者乃以¶
為鉤距而鄙之此在黃覇雖未盡善而後儒非之者¶
<pb:KR4d0253_SBCK_008-8b>¶
&KR0057;為無知蓋不論其本而論其末不觀其心而遽議¶
其行事則皆不足以論人原覇之心本欲免人之欺¶
求事之實則亦豈可多罪今風俗弊甚獄訟煩多吏¶
姦為朋民無所歸命曲直不分以賄為勝&KR0018;獄訟之¶
間雖有善士臨之亦未必&KR0014;盡得其情若有志之士¶
欲研究其實豈免用問馬參牛之智愚儒必以鉤距¶
非之則是必使情實不知曲直倒置姦惡肆行不辜¶
無告然後為道&KR0088;故愚儒之論害道傷治真實學者¶
必當明辨乎此則正理可得而信也近見王吉州言¶
監司太守不可輕置人扵獄蓋獄官多非其人吏卒¶
<pb:KR4d0253_SBCK_008-9a>¶
常司其權平民一抵扵獄唯獄吏之所為箠楚之下¶
何求不得文案旣上從而察之不&KR0014;復有所見矣蓋¶
其詞情皆由扵吏卒之所成練前書所謂奏當之成¶
雖使臯陶聼之猶以為死有餘辜者謂此也今有兩¶
詞各護其&KR0003;左證疑似簿書契要無可攷據事又有¶
不在簿書契要者則獄中求實之法謂之閃隔假令¶
有二人則隔為二處三人則隔為三處不使之相聞¶
知以吾所疑與其事之節目逐處審問謹思精察要¶
領可以得情者反覆求之若使得在扵&KR0004;詞之外&KR0002;¶
可據信則必扵兩處參審必使有若合符節者乃可¶
<pb:KR4d0253_SBCK_008-9b>¶
據耳然此事最難若官人盡心却不&KR0014;防吏卒之姦¶
則吏卒必隂漏其事則官人之智無所施矣故獄訟¶
惟得情為難唐虞之朝惟臯陶見道甚明羣聖所宗¶
舜乃使之為士周書亦曰司㓂蘇公式敬爾由獄賁¶
𧰼亦曰君子以明庶政無敢折獄賁乃山下有火火¶
為至明然猶言無敢折獄此事正是學者用工處噬¶
嗑離在上則曰利用獄豊離在下則曰折獄致刑蓋¶
貴其明也新司理&KR0004;間甚賢&KR0071;而聞之亦無&KR0014;為重¶
輕足下&KR0057;宜謹之¶
官人者異鄕之人吏人者本鄕之人官人年滿者三¶
<pb:KR4d0253_SBCK_008-10a>¶
考成資者兩考吏人則長子孫扵其間官人視事則¶
左右前後皆吏人也故官人為吏所欺為吏所賣亦¶
其𫝑然也吏人自食而辦公事且樂為之爭為之者¶
利在焉故也故吏人之無良心無公心亦𫝑使之然¶
也官人常欲知其實吏人常不欲官人之知事實故¶
官人欲知事實甚難官人問事扵吏吏效其&KR0003;必非¶
其實然必為實形欲為實形亦必稍假扵實蓋不為¶
實形不&KR0014;取信官人或自&KR0014;得事實吏必多方以亂¶
之縱不&KR0014;盡亂之亦必稍亂之蓋官人純得事實非¶
吏人之利也故官人&KR0014;得事實為難純以事實行之¶
<pb:KR4d0253_SBCK_008-10b>¶
為&KR0057;難¶
　　與蘇宰¶
賤疾去體皆庇所逮記存之及&KR0057;重悚仄使君好音¶
尚爾遅遅何也心苟無瑕何恤乎無家外之所遭有¶
時與命&KR0004;不足為吾人重輕然君子每因是以自省¶
察故缺失由是而知德業由是而進屯難困頓者乃¶
所以成君子之羙也故曰生扵憂患而死扵安樂古¶
人之處憂患者又豈止如門下今日所遭而巳哉願¶
篤信此道日去其非以著其是則終來有他吉矣¶
　　二¶
<pb:KR4d0253_SBCK_008-11a>¶
某徃時充員勑局浮食是慚惟是四方奏請廷臣面¶
對有所建置更革多下㸔詳其或書生貴㳺不諳民¶
事輕扵獻計不知一旦施行片&KR0083;之出兆姓&KR0170;害毎¶
與同官悉意論駁　朝廷清明常得寢廢編摩之事¶
稽考之勤顧何足以當大官之膳尚方之賜或庶幾¶
者僅此可少償萬一耳¶
新天子卽位執事者過聼又復𢌿之荆門某&KR0060;惟為¶
臣之義進思盡忠退思&KR0024;過儻尚未罹擯斥得共乃¶
事脫或朝臣一時建請有司失扵討論遽施行之而¶
反為民害者亦當用公心循公理為百姓條析以復¶
<pb:KR4d0253_SBCK_008-11b>¶
于上庶幾盡忠&KR0024;過之義郡守縣令民之師帥承流¶
宣化其職任一也而令&KR0057;親扵民古者&KR0048;官出宰百¶
里上應列宿&KR0009;命之責固不輕矣某托庇治下毎辱¶
眷待之厚苟有所見安可不盡陳扵左右以為萬一¶
之𦔳哉比者&KR0060;見省符責括民户屯田將復賣之上¶
失朝廷之體下為良農之害甚哉計之過也其&KR0004;出¶
監簿陳君&KR0004;官江西因見臨江之新淦隆興之奉新¶
撫之崇仁三縣之間有請佃沒官絶户田者租課甚¶
重罄所入不足以輸官佃者因為姦計不復輸納徒¶
賄吏胥以圖苟免春夏則羣來耕穫秋冬則棄去逃¶
<pb:KR4d0253_SBCK_008-12a>¶
藏當逃藏時固無可追㝷及羣至時則𠋣衆拒捍其¶
强梁姦猾者如此若其善良者則困扵官租遂以流¶
離死亡田復荒棄由是侵耕冐佃之訟益繁公&KR0059;之¶
弊日積陳旣&KR0013;召為職事官因以此陳請欲行責括¶
减其租課以為如此則民必樂輸而官有實入此其¶
為&KR0003;蓋未為甚失其&KR0004;下之漕臺布之州縣施行之¶
間巳不&KR0014;如建請者之本㫖遂併與係省額屯田者¶
一㮣責括亦鹵莾矣蓋佃沒官絶戸田者或是吏胥¶
一時紐立租課或是農民逓互增租剗佃故有租重¶
之患因而抵&KR0018;不納或以流亡抛荒或致侵耕冐佃¶
<pb:KR4d0253_SBCK_008-12b>¶
而公&KR0059;俱受其害陳監簿之所爲建請者特爲此也¶
&KR0002;係省額屯田者則與前項事體逈然不同其租課¶
比之稅田雖爲加重然佃之者皆是良農老㓜男女¶
皆&KR0014;力作又諳曉耕種培灌之利便終&KR0010;竭力其間¶
所收往往多扵稅田故輸官之餘可以自給人人自¶
愛其爭先輸公不肯逋&KR0018;亦優扵有稅田者又此等¶
官田皆有莊名如某所居之里則有所謂大嶺莊有¶
所謂精歩莊詢之他處莫不各有莊名故老相傳以¶
爲元祐間宣仁垂簾之日捐湯沐之入以&KR0024;大農而¶
俾以在官之田區分爲莊以贍貧民籍其名數計其¶
<pb:KR4d0253_SBCK_008-13a>¶
頃畆定其租課使爲永業今里中之老猶有&KR0014;言¶
宣仁上仙之年與其月日者&KR0010;月寖乆民又相與貿¶
易謂之資陪厥價與稅田相若著令亦許其承佃明¶
有資陪之文使之立契字輸牙稅蓋無異扵稅田其¶
名數之著扵州縣簿籍者目曰省莊計其租入則上¶
而計省下而郡縣皆總之曰苗屯米若干此其與逐¶
時没官户絶田産𨽻扵常平而俾之出賣者豈可同¶
年而語哉歷時旣多展轉貿易佃此田者不復有當¶
時給佃之人目今無非資陪入户租課之輸逋&KR0018;絶¶
少郡縣供億所頼爲多有司因陳君之請槩行責括¶
<pb:KR4d0253_SBCK_008-13b>¶
亦巳踈矣漕臺又因有出賣之請此不審之甚者也¶
&KR0002;没官户絶田産朝廷何甞不令出賣惟其不售也¶
是以開給佃之門亦所以勸民之耕且使圡無曠而¶
租無&KR0635;也今以租重之故致前數弊議者方建减租¶
之䇿乃不&KR0014;因而推行之而復為出賣之&KR0003;可謂失¶
扵討論矣且官有賣田之名固自不美今固無買者¶
假令有買者亦必不&KR0014;齊一所收之直又安&KR0014;有&KR0024;¶
扵縣官之調度終亦化為烏有耳有司坐析無&KR0024;之¶
秋毫徒使縣官&KR0018;不美之名憂民如此不亦謬乎謀¶
國如此不亦踈乎若復及扵所謂屯田者則其失又¶
<pb:KR4d0253_SBCK_008-14a>¶
甚矣今有屯田者無非良農入户有資陪之價著令¶
有資陪之文立契有牙稅之輸租課未甞逋&KR0018;郡縣¶
頼以供億一旦官復責括而賣之則有是田者往往¶
僅&KR0014;自給豈復&KR0014;辦錢以買此田哉縱或&KR0014;買是無¶
故而使之再出買田之價豈不困哉豈不寃哉其&KR0014;¶
買者固不百一異時有錢以買者必兼幷豪植之家¶
也奪良農固有熟耕之田以資兼幷豪植之家而使¶
之流離困窮啣寃茹痛相枕籍為溝中瘠此何䇿也¶
版曹之勘當都省之符下皆不復究其本末其事益¶
熾其害易滋陳君之請不過三縣省符之下計臺之¶
<pb:KR4d0253_SBCK_008-14b>¶
奏遂及三郡版曹勘當則又遍扵一路且其施行與¶
其建請本㫖絶相皆違真所謂字經三寫烏焉成馬¶
失今不救又將遍扵天下矣假令有成命有司苟知¶
其非猶當各守其職而爭之况今未成命豈可坐糜¶
&KR0083;札徒嚴期㑹滋吏姦以擾良農安視下民之困以¶
成執事者之過計哉門下平日愛民如父母憂民如¶
疾疢今誠為之深究其本末詳計其利病陳之上府¶
列之計臺丐聞于朝俾寢其議以便&KR0022;計以安民心¶
此必門下之所樂為也胥吏之計方將並縁以招賄¶
謝必不樂此諒仁人君子之心惟恐不聞吾民之疾¶
<pb:KR4d0253_SBCK_008-15a>¶
苦政令之利病必不以吏胥之謀而易天下之至計¶
某雖不&KR0014;周知一邑之版籍以所聞見計之此邑之¶
民耕屯田者當不下三千石以中農夫食七人爲率¶
則三七二十一當二萬一千人撫萬家之邑而其良¶
農三千户老稚二萬一千一旦失職凛凛有破家散¶
業流離死亡之憂也豈仁人君子之所&KR0014;忍視而不¶
爲之計者今方收穫舂揄之時誠得亟爲剡牘而其¶
文書期㑹姑遼緩之以煩後庚之命使慮憂之偪仄¶
轉爲懽心慘悽怛悍散爲和氣而謳歌鼓舞溢扵田¶
畆遍扵塗巷不亦休哉此非有缺扵供輸損扵調度¶
<pb:KR4d0253_SBCK_008-15b>¶
决不至以此獲罪扵上府計臺也仰恃愛念敢布腹¶
心¶
　　三¶
如聞徒御戒行將如郡邸豈黄堂將大行寛恤之政¶
以厚吾民之力為國家培固根本為萬世不㧞之基¶
&KR0088;撫字心勞催科政拙此陽道州所以為當世大賢¶
而史家載之以為美談者天以斯民付之吾君吾君¶
又以斯民付之守宰故凡張官置吏者為民設也無¶
以厚民之生而反以病之是失朝廷所以張官置吏¶
之本意矣無君子莫治野人無野人莫飬君子朝廷¶
<pb:KR4d0253_SBCK_008-16a>¶
官府之用固當野人供之今賦輸之法斯民所當遵¶
而不違也違而不供民之罪也官從而督之理之宜¶
也為守宰者固不可以託催科政拙之言而置賦稅¶
之事一切不理易曰理財正辭禁民為非曰義必指¶
簿書期㑹為非吾所當務此乃腐儒鄙生不聞大道¶
妄為繆悠之&KR0003;以自蓋其無&KR0014;者之言也今簿書不¶
理吏胥因為紊亂為長吏者難扵稽考吏胥與姦民¶
為市使長吏無所窺㝷其蹤迹此所當深思精攷覈¶
其本末求其要領乃所謂理財正辭禁民為非者也¶
簿書齊整明白吏無所容姦則姦民懼而弊事理良¶
<pb:KR4d0253_SBCK_008-16b>¶
民下戸畏事之人不復&KR0013;擾矣若循理而治賦輸又¶
不&KR0014;寛上府之督責則致為臣而去豈不甚公甚正¶
甚榮甚美哉有如丈丈大鄕之賢善𩔖所宗亦必甚¶
慰其意以為吾有賢子不愧扵陽道州矣世間富貴¶
何限往往與草木俱腐其&KR0014;自㧞而與陽道州儼駕¶
扵方冊者幾何人哉若曰今不得巳且屈吾平日之¶
志為苟免之道非某之所聞也吾人要當求師扵往¶
聖昔賢有識君子不可聼計扵吏胥吏胥者吾之所¶
御豈可反入其籠&KR0449;之中也¶
𧰼山先生全集卷之八¶
