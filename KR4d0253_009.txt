# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:54.369006
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0518-009象山先生全集-卷第九.
<pb:KR4d0253_SBCK_009-1a>¶
𧰼山先生全集卷之九¶
書¶
　　與王謙仲¶
某違遠誨言三換&KR0010;矣區區瞻企何可云喻去冬拜¶
手翰之辱大義煥然豈勝慰沃江鄕何幸得大賢出¶
鎮然自朝廷而言則輕重緩急亦巳舛矣明天子注¶
𠋣豈其或疾執事者之不便計必出此亦識者之所¶
前料殆無足恠獨隂氛重重殊未廓清葵藿之心不¶
&KR0014;不為大明惜之心去冬不願着足閙籃只欲休去¶
歇去之語&KR0057;非所望&KR0060;料執事此蔽未&KR0014;遽解則此¶
<pb:KR4d0253_SBCK_009-1b>¶
行殆爲&KR0059;便某占籍江西以&KR0059;言之亦惟恐彼人之¶
計有所不行也開府用何日傳聞下車十連胥慶此¶
非尺牘虚辭也元晦聞巳起行入奏事江西可謂德¶
星聚也某去夏拜書後不旬日卽有仲兄子儀之喪¶
秋&KR0004;又哭一殤子乃將爲先兄子壽後者薄德鮮祐¶
如此舊有拙疾哀苦中大作幾至扵斃臘月頓愈今¶
頑徤復如去春時矣鄕人彭世昌新得一山在信之¶
貴溪西境距敝廬兩舎而近唐僧有所謂馬祖者廬¶
于其隂鄕人因呼禪師山元豐中有僧瑩者爲寺其¶
陽名曰應天寺廢乆矣屋廬毀撤無餘故址埋扵荆¶
<pb:KR4d0253_SBCK_009-2a>¶
榛良田清池沒扵茅葦彭子竭力開闢結一廬以相¶
延去冬嘗一登山見其隘復建一草堂于其東山間¶
亦粗有田可耕社日後携二息偕數友朋登山盤旋¶
數日盡𤼵兹山之祕要領之處眼界勝絶乃向來僧¶
軰所未識也去冬之堂在寺故址未愜人意方扵勝¶
處爲方丈以居顧視山形宛然鉅𧰼遂名以𧰼山草¶
堂則扁曰𧰼山精舎鄕人蓋素恨此山之名辱扵異¶
敎今皆翕然以𧰼山爲&KR0091;故侍&KR0048;張南仲之居寔在¶
山下南仲諱運其諸子鄙徙居鄱陽其諸姪咸在故¶
里皆尊尚儒術舊亦多逰從者彭世昌極貧開山之¶
<pb:KR4d0253_SBCK_009-2b>¶
役諸張實欣𦔳之其經營之&KR0004;亦張為之地今張氏¶
子弟咸來相從一家結廬扵東塢之上比方丈為少¶
高名之曰儲雲兹山常出雲雲之自出常在其高故¶
也一家結廬扵前山之右石澗飛瀑縈紆帶其側因¶
名曰佩玉相繼而來結廬者未巳未及名也方丈簷¶
間層巒疊嶂奔騰飛動近者數十里遠者數百里爭¶
竒兢秀朝暮雨暘雲煙出沒之變千状萬態不可名¶
模兩山廻合其前如兩臂環拱臂間之田不下百畆¶
㳂流而下懸注數里因石賦形小者如線大者如練¶
蒼林隂翳巨石錯落盛夏不知有暑挾冊其間可以¶
<pb:KR4d0253_SBCK_009-3a>¶
終日東山之崖有繙經石可憇十許人西山之崖有¶
歇石可坐五六人皆有蒼松蟠覆其上其下壁立萬¶
仞山之隂有塵湖在其巔天成一池泓然如鑑大旱¶
不竭可以結廬居之自塵湖而北數山之外有馬祖¶
庵其處亦勝有風洞有浸月池有東壠有樺木壠有¶
東西塢有第一峰凡此皆舊名嘉者此山大𫝑南來¶
折而東又折而南其高在西北堂之西最高九峰聮¶
絡如屏名曰翠屏其上皆林木也北峰之高者如蓋¶
可以登望南望羣山益遠溪谷原野畢露東望靈山¶
特起凌霄縹緲如𦘕山形端方亷利呉越所未見有¶
<pb:KR4d0253_SBCK_009-3b>¶
也下見龜峰昂首穹背形状逼真玉山之水蓋四百¶
里而出扵龜峰之下略貴溪以經兹山之左西望藐¶
姑石琵琶諸峰崷崪逼人從天而下溪之源扵光澤¶
者間見山麓如青玉版北視上清仙巖臺山僅如培¶
塿東西二溪窈窕如帶二溪合處百里而近然地𫝑¶
卑下夷曠非甚清徹甞没扵蒼茫煙靄中矣彭世昌¶
去冬亦甞至無爲求見挾梭山之書聞治行之忙不¶
及瞻望今巳息肩共學耕扵此矣此公志向不肯碌¶
碌人皆謂之狂生然其平生所爲甚異流俗爲&KR0059;者¶
甞少而爲義者甞多惜其前日不甚得從師友擇之¶
<pb:KR4d0253_SBCK_009-4a>¶
未精耳自此當有可望¶
　　二¶
彭世昌歸適領敎翰專人荐至連奉好音慰浣何可¶
言喻時事一新隂氛頓釋良心之所共快&KR0071;是而無¶
以新之則後之視今猶今之視昔誠如來敎前月之¶
雨霶霈連日山溪暴漲平野𣺌如湖海積年所無幸¶
不甚為害水落之後禾&KR0112;暢茂倍扵常&KR0010;旬日更得¶
一雨早田十分成熟矣陂池皆有蓄水縱有秋旱晩¶
稻亦有可救不至如去年也江西之民當藉大府之¶
德而望一穩矣近聞饒之浮梁&KR0018;郭一寺中井泉湧¶
<pb:KR4d0253_SBCK_009-4b>¶
溢而地䧟漂廬浮尸不可勝數水後舟行者見㳂流¶
居民收積漂材徃徃如堵所敗傷不少矣如聞臨江¶
筠袁亦有水患大府當知其詳今風俗積壊人材積¶
衰郡縣積弊事力積耗民心積揺和氣積傷上虚下¶
竭雖得一稔未敢多慶如人形貌未改而臟氣積傷¶
此和扁之所憂也比日所去之蠧可謂大矣爕調康¶
濟政爾惟難非君臣同德洞見本末豈易言此海内¶
之責當有在矣願得從容以究此意不啻飢渴秋深¶
佳天氣當求一扣亟丈第恐前此促召亦頼遣介相¶
聞告以起行之日水陸所由定當前途求一見耳善¶
<pb:KR4d0253_SBCK_009-5a>¶
政日有所聞聞夏稅甚便扵民恨未知其詳秋苗利¶
病想已討論甚悉為郡者只&KR0014;扵此二節去其害而¶
致其利則及物巳廣矣某去冬有與宋漕劄子言金¶
谿月樁惜其不及施行謾録呈倘有餘力及之幸甚¶
　　與錢伯同¶
不訊記漕又復逾時然蚤作晚寢渴飲飢食皆涵泳¶
&KR0022;君之澤尺牘䟽數尚奚足言荆公英才蓋世平日¶
所學未甞不以堯舜為標的及遭逢　神廟君臣議¶
論未甞不以堯舜相期獨其學不造本原而悉精畢¶
力扵其末故至扵敗去古旣逺雖當世君子徃徃不¶
<pb:KR4d0253_SBCK_009-5b>¶
免安常習故之患故荆公一切指為流俗扵是排者¶
蜂起極詆訾之言不復折之以至理旣不足以解荆¶
公之蔽反堅　神廟信用之心故新法之行當時詆¶
排之人當與荆公共分其罪此學不明至今吠聲者¶
日以益衆是奚足以病荆公哉祠宇隳敗為日之乆¶
莫有敢一舉手者亦習俗使然耳執事&KR0099;然而一新¶
之非特見超卓其何&KR0014;如是比得倅車書謂執事欲¶
以記文下委不覺喜溢支體蓋兹事湮鬰深願自是¶
一𤼵舒之遣人臨存適越在他境不卽奉荅姑以此¶
謝緩報之罪記文尚遲旬日當成就其&KR0003;馳納求教¶
<pb:KR4d0253_SBCK_009-6a>¶
　　二¶
居山逾一甲子益飽雲山之變飯稻&KR0325;魚無復在陳¶
之厄籍庇宏矣兹山之勝&KR0057;在瀑流東有磜潭西有¶
半山磜潭不下玉淵半山可亞卧龍精舎之前兩山¶
廻合又自為一澗垂注數里噴薄飛灑扵茂林之間¶
一曰風練二曰噴玉三曰飜濤四曰踈珠五曰冰簾¶
六曰𩀱練七曰飛雪木石自為階梯可㳂以觀兩崖¶
有蟠松恠石却略&KR0367;蹇𨼆見扵林杪時相管領令人¶
忘歸日與二三子詠歌其間懐吾賢使君之德何有¶
窮已故亦樂為執事道之王弱翁力酣扵緑尊紅妓¶
<pb:KR4d0253_SBCK_009-6b>¶
安&KR0014;作字哉文公祠記某當併書之遲旬日納去¶
　　與楊守¶
鄕&KR0022;凋弊方深㳺釡之憂遽得賢師帥振起而撫摩¶
之欣幸之&KR0059;不在田夫野老之後矣屬者修敬數獲¶
欵晤深慰積年傾渴之懐至&KR0170;禮遇之寵毎踰涯分¶
&KR0057;深感怍抵家欲具謝尺&KR0083;以不敏因循迨今然文¶
華日勝情實日薄此後世公患吾人相與以信義苛¶
文非所計故不敢深以自訟諒惟高明必不以是督¶
過之某此月七日始得束書登山九日始遂逹山房¶
金谿與饒之安仁信之貴溪為隣二境皆有盗賊之¶
<pb:KR4d0253_SBCK_009-7a>¶
患金谿獨不然相去跬歩之間事體便相遼絶𣈆國¶
之盗迯奔于秦乃今見之賢使君之效乃如此是事¶
乃得之親見非傳聞也金谿今&KR0010;旱處亦多通縣計¶
之可作六分熟敝居左右獨多得雨頗有粒米狼戾¶
之興但前數日南風亦頗傷稻目今雨意甚濃此去¶
却要速晴以便收穫萬一成積雨則又有可憂者切¶
窺賢者用心未甞不在扵民不敢不告近日頗從倉¶
臺需糴本為平糴一倉以輔向來趙丈所建社倉其¶
詳教授知之得就渠索某劄子一觀幸甚¶
　　二¶
<pb:KR4d0253_SBCK_009-7b>¶
敎之緒餘不勝䧏嘆從容平易惟理是求稽諸前古¶
千載一轍周道之衰民尚機巧溺意功利失其本心¶
將以沽名名亦終㓕將以徼利利亦終亡惟其君子¶
終古不磨不見知扵庸人而見知扵識者不見容扵¶
羣小而無愧扵古人俯仰浩然進退有&KR0073;在巳之貴¶
潤身之富輝光日新有無窮之聞其視懐璧&KR0018;乗之¶
人何啻蚊蚋蟻虫哉三復來貺益厲此心敢悉布之¶
永以為好惟執事終惠顧之¶
　　三¶
違遠色𥬇倐爾經時洽聞謳謡益用鄕德某自省事¶
<pb:KR4d0253_SBCK_009-8a>¶
以來五十年矣不知幾易太守其賢而可&KR0091;者惟張¶
安國趙景明陳時中錢伯同四人殆如晨星之相望¶
可謂難得矣今執事臨之又光扵諸公&KR0022;人何幸雖¶
然屬者郡政不競巳甚積弊宿蠧殆難驅除猾吏豪¶
家相為表裏根盤節錯為民蟊賊質之淳黠𫝑之强¶
弱相去懸絶本非對偶吏胥居府廷司文案宿留扵¶
&KR0022;君之側以閒劇勞逸甞吾之喜愠以日月淹速甞¶
吾之忘憶為之先後緩急開闔損益以蔽吾聦明亂¶
吾是非而行其計豪家擁高貲厚黨與附㑹左右之¶
人創端緒扵事外以亂本㫖結左證扵黨中以實偽¶
<pb:KR4d0253_SBCK_009-8b>¶
事工爲節目以與吏符合而成其&KR0003;吾以異鄕之人¶
一旦而聼之非素諳其俗而府中深崇閭里之事不¶
接扵吾之目塗巷之言不聞扵吾之耳&KR0013;害者又淳¶
厚柔弱𩔖不&KR0014;自明自逹聼斷之際欲必得其情而¶
不爲所欺此甚明者之所難也吾雖得其情彼尚或¶
&KR0014;爲之牽制以格吾之施行吾斷之速則文踈事漏¶
而無以絶其辭吾求之詳則日引月長適以生其奸¶
况其是非曲直之未分而常有以貳吾之心疑吾之¶
見變亂其事實而其情亦未易得也一墮其計奸惡¶
失所畏善良失所恃矣豈不難哉善惡之習猶隂陽¶
<pb:KR4d0253_SBCK_009-9a>¶
之相為消長無兩大之理一人之身善習長而惡習¶
消則為賢人反是則為愚一國之俗善習長而惡習¶
消則為治國反是則為亂時之所以為否㤗者亦在¶
此而巳開闢以來羲皇而䧏聖君賢相名卿良大大¶
相與扶持封植者善也其所防閑杜絶者惡也明明¶
在上者明此而巳火在天上大有明之至也𧰼曰君¶
子以遏惡&KR0045;善順天休命傳亦有之為國家者見惡¶
如農夫之務去草焉芟荑藴崇之絶其本根勿使&KR0014;¶
植則善者信矣夫子曰聼訟吾猶人也必也使無訟¶
乎使夫子生今之世為今之吏亦豈遽使人無訟哉¶
<pb:KR4d0253_SBCK_009-9b>¶
易有訟卦其來乆矣不&KR0014;無訟豈唯今日若其聼訟¶
之間是非易位善惡倒置而曰自有使人無訟之道¶
無是理也舜之受終必流共工于幽州放驩兠于崇¶
山&KR0481;三苗于三危殛鯀于羽山而後天下咸服夫子¶
之得魯政必誅少正&KR0407;扵兩觀之下而後沈猶氏不¶
敢朝飲其羊公鎮氏出其妻鎮潰氏踰境而徙魯之¶
鬻牛馬者不豫價遏惡&KR0045;善順天休命前聖後聖其¶
揆一也必使無訟之道當扵聼訟之間見之矣君子¶
之所以異扵人者以其存心也遏𢙣&KR0045;善順天休命¶
此其存心也與後世苟且以迯吏責鉤距以立威者¶
<pb:KR4d0253_SBCK_009-10a>¶
豈可同年而語哉舉斯心以加諸彼使善習日長惡¶
習日消惡者屈善者信其無訟也必矣&KR0170;照知之素¶
輙效區區以禆萬一¶
　　與黃監¶
某切見鄕來趙丈舉行社倉敝里亦立一倉委梭山¶
家兄主其事某頗有所未安者昨亦甞禀聞愚見以¶
為莫&KR0002;為平糴一倉以輔之乃可長乆平糴則可獨¶
行社倉未必可獨行也杜倉施扵常熟鄕乃可乆田¶
不常熟則歉&KR0010;之後無&KR0024;扵賑䘏平糴則豊時可以¶
受農民之粟無價賤傷農之患歉時可以摧富民閉¶
<pb:KR4d0253_SBCK_009-10b>¶
廪騰價之計政使獨行亦為長利今以輔社倉之所¶
不及而彌縫其缺又兩盡善矣其詳巳甞託陳敎授¶
布禀¶
　　與林叔虎¶
叔虎才美試扵一縣真㳺刃有餘地矣顧其志義文¶
采鬱未盡施行且觀騰驤耳學宫之壯恨不得卽一¶
拭目記文見委義當效力第非倉卒所&KR0014;成耳去冬¶
為陳貴溪作重修學記謾往其刻一觀向為仲權作¶
宜章學記莫曾見否今竟未刻豈其有不當仲權之¶
意者&KR0088;近觀仲權所向亦有可念者淳叟身後事亦¶
<pb:KR4d0253_SBCK_009-11a>¶
粗辦然極可憐晚節與仲權正巳為莫逆友死者巳¶
矣生者顧未知其所終又可憐也壽夭貧富貴賤皆¶
不足多為學者道古之聖賢如𨵿龍逢之誅王子比¶
干之剖心顔閔之夭疾孔孟之厄窮至今煌煌在宇¶
宙間庸何傷哉某去年春尾在山間聞伯蕃姪訃以¶
歸親舊家庭撫棺視窆之役相㝷以卒&KR0010;今猶有姪¶
婦之喪未&KR0830;然更閲渉歷此道益明益不敢不勉數¶
年間書問文記頗多不&KR0014;盡録令小兒録經德堂記¶
往此文頗有&KR0024;扵吾道荆公祠堂記刻併往此是斷¶
百餘年未了底大公案聖人復起不易吾言矣刻中¶
<pb:KR4d0253_SBCK_009-11b>¶
第六行内義當與之戮力字下脫若虚捐&KR0010;月是自¶
棄也九字好議論字下羡人一字&KR0002;令人寫出增損¶
而讀之乃無遺恨當時錢伯同託弱翁書弱翁臂痛¶
不&KR0014;書伯同逼替復送來某自書恃有前本碎&KR0083;寫¶
去偶有此脫羡伯同恐是意欲增損遂依後本刻至¶
今不滿後當更書小本叙此曲直䟦其後置諸壁間¶
也與晦翁往復書因得𤼵明其平生學問之病近得¶
盡朋友之義遠則破後學之疑為後世之益&KR0002;夫志¶
卑識闇居斯世為斯世之徒固不足以論此長沙胡¶
季隨乃五峰之㓜子師事張南軒又妻其女南軒沒¶
<pb:KR4d0253_SBCK_009-12a>¶
後又講學扵晦翁之門亦甞至臨安相聚此人操行¶
甚謹慤志學亦甚篤但學不得其方大困而不知反¶
去年亦有書來此今録所荅渠書併所復陳漕君舉¶
書往世固有甘心為小人者此無可言矣有不肯為¶
小人而甘心為常人者又未足言也有不肯為常人¶
而墮扵流俗中力不&KR0014;自㧞又無賢師友提掖之此¶
可念也又有非其力不&KR0014;自㧞其所為往往不𩔖流¶
俗堅篤精勤無須&KR0119;閒暇又有徒黨傳習日不暇給¶
又其書汗牛充楝而迷惑浸溺流痼&KR0414;綿有甚扵甘¶
心為小人甘心為常人者此豈不重可憐哉上古聖¶
<pb:KR4d0253_SBCK_009-12b>¶
賢先知此道以此道覺此民後世學絶道喪邪&KR0003;蜂¶
起熟爛以至今日斯民無所歸命士人憑&KR0059;臆決大¶
抵可憐矣而號稱學者又復如此道何由而明哉復¶
晦翁第二書多是提此學之綱非獨為辨無極之&KR0003;¶
而巳可更熟復之¶
　　與陳君舉¶
丁未之冬失扵一見尺書往復莫遂輸寫比年山居¶
益左知舊消息往往闊絶徒積傾馳遣人臨存辱以¶
書幣備承近日動息慰浣可量以尊兄之才之美下¶
問之勤懇然情實真以&KR0014;問扵不&KR0014;以多問扵寡&KR0057;¶
<pb:KR4d0253_SBCK_009-13a>¶
用䧏嘆世習靡敝固無可言以學自命者又復封扵¶
&KR0059;見蔽扵&KR0059;&KR0003;却鍼拒砭厚自黨與假先訓刲形似¶
以自附益顧不知其實背馳乆矣天以是理𢌿人而¶
舉世莫任其責則人極殆不立矣永思及此益切悼¶
懼忘其駑蹇以自效竭此某所不敢不勉著大公以¶
㓕&KR0059;昭至信以熄偽非尊兄尚望誰老矣之論未敢¶
聞也傅子淵巳至衡陽得其書謂亦已相聞矣子淵¶
人品甚高非餘子比也劉淳&KR0369;前月&KR0004;冐暑歸自臨¶
江病痢踰旬竟不起可哀可哀此&KR0048;年來避逺師友¶
倒行逆施極可悼念春夏之間適有困折某近抵城¶
<pb:KR4d0253_SBCK_009-13b>¶
闉見其卧病方將俟其有瘳大拯㧞之不謂遂成長¶
徃念之&KR0057;用傷歎淳叟正巳&KR0004;向學時自厲之意蔚¶
然可觀郷里子弟因之以感動興起者甚衆曾未半¶
𡍼各有異志淳叟歸依佛乘正巳暮用才術所託雖¶
殊其趣則一此其為蔽與前所謂以學自命者又大¶
不侔矣正巳比來相與禮貌然視其朋㳺觀其文辭¶
驗之瞻視容色以考其指歸未之有改此&KR0057;可念也¶
𧰼山先生全集卷之九¶
