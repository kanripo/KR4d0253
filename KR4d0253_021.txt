# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:54.888629
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0518-021象山先生全集-卷第二十一.
<pb:KR4d0253_SBCK_021-1a>¶
𧰼山先生全集卷之二十一¶
　雜著¶
　　易&KR0003;¶
此理塞宇宙誰&KR0014;逃之順之則吉逆之則凶其&KR0170;蔽¶
則為昏愚通徹則為明智昏愚者不見是理故多逆¶
以致凶明智者見是理故&KR0014;順以致吉&KR0003;易者謂陽¶
貴而隂賤剛明而柔暗是固然矣今晉之為卦上離¶
六五一隂為明之主下坤以三隂順從扵離明是以¶
致吉二陽爻反皆不善蓋離之所以為明者明是理¶
也坤之三隂&KR0014;順從其明宜其吉無不利此以明理¶
<pb:KR4d0253_SBCK_021-1b>¶
順理而善則其不盡然者亦宜其不盡善也不明此¶
理而泥扵爻畫名言之末豈可與言易哉陽貴隂賤¶
剛明柔暗之&KR0003;有時而不可泥也¶
雷在天上大壮君子以非禮弗&KR0130;非禮弗&KR0130;人孰不¶
以為美亦孰不欲其然然善意之㣲正氣之弱雖或¶
欲之而未必&KR0014;也今四陽方長雷在天上正大之壯¶
如此以是而從事扵非禮弗&KR0130;優為之矣此顔子請¶
事斯語時也㤗之九二言包荒包荒者包含荒&KR0126;也¶
當㤗之時宜無荒&KR0126;蓋物極則反上極則下盈極則¶
𧇊人情安肆則怠忽隨之故荒&KR0126;之事常在扵積安¶
<pb:KR4d0253_SBCK_021-2a>¶
之後也¶
易之為書也不可遠其為道也屢遷變動不居周流¶
六虚上下無常剛柔相易不可為典要唯變所適臨¶
深&KR0130;氷參前𠋣衡儆戒無虞小心翼翼道不可須&KR0119;¶
離也五典天叙五禮天秩洪範九疇帝用錫禹傳在¶
箕子武王訪之三代攸興罔不克敬典不有斯人孰¶
足以語不可逺之書而論屢遷之道也¶
　　易數(為張權/叔書)¶
一得五合而成六天一生水地六成之故一得六合¶
而成水二得五合而為七地二生火天七成之故二¶
<pb:KR4d0253_SBCK_021-2b>¶
得七合而成火三得五合而為八天三生木地八成¶
之故三得八合而成木四得五合而為九地四生金¶
天九成之故四得九合而成金五得五合而成十天¶
五生圡地十成之故五得十合而成圡論五行生成¶
水合在一六火合在二七木合在三八金合在四九¶
土合在五十數至四而五在其中矣一與四自為五¶
二與三自為五二與三少隂少陽之裏也一與四老¶
陽老隂之表也五數旣見二得五為七三得五為八¶
故七為少陽八為少隂一得五為六四得五為九故¶
六為老隂九為老陽故七與八合其數十五六與九¶
<pb:KR4d0253_SBCK_021-3a>¶
合其數亦十五少隂少陽老隂老陽是謂四象論四¶
象則隂陽之少合在七八隂陽之老合在九六四象¶
成列七八在裏九六在表隂陽之分先裏後表故七¶
八為少九六為老四七二十八故二十八者少陽之¶
䇿四八三十二故三十二者少隂之䇿也易之為書¶
也不可逺其為道也屢遷變動不居周流六虚上下¶
無常剛柔相易不可為典要惟變所適吾甞言天下¶
有不易之理是理有不窮之變誠得其理則變之不¶
窮者皆理之不易者也水生數一成數六其卦為坎¶
坎陽裏而隂表水形柔弱蓋隂表也然本生扵陽故¶
<pb:KR4d0253_SBCK_021-3b>¶
道家謂水隂根陽火生數二成數七其卦爲離離隂¶
裏而陽表火形剛烈蓋陽表也然本生扵隂故道家¶
謂火陽根隂自水火之成數而言則水六也火七也¶
水則爲隂火則爲陽自水火之卦而言之水坎也火¶
離也坎則陽卦離則隂卦自坎離之卦而言之則坎¶
月也離日也拘儒扵此將如何而言隂陽哉五行相¶
得而各有合蓋不止乎前二合而巳¶
　　又(爲連叔/廣書)¶
三竒者四四四也三偶者八八八也此老隂老陽也¶
卽乾坤之𧰼故不容有二&KR0002;少隂少陽則各有三變¶
<pb:KR4d0253_SBCK_021-4a>¶
此六子之𧰼也兩偶一竒則四八八為震之𧰼八四¶
八為坎之𧰼八八四為艮之𧰼兩竒一偶則八四四¶
為巽之𧰼四八四為離之𧰼四四八為兊之𧰼四𧰼¶
生八卦亦可見扵此¶
　三竒四　為老陽(變)三偶八　為老隂(變)¶
　兩偶八　一竒四　為少陽(不/變)兩竒四¶
　一偶八　為少隂(不/變)一二三四五五行生數六七¶
　八九十五行成數¶
天一生水地六成之地二生火天七成之天三生木¶
地八成之地四生金天九成之天五生圡地十成之¶
<pb:KR4d0253_SBCK_021-4b>¶
生而未成不可用故用其成數三者變之始五者變¶
之終故數至扵五而變化具矣天地之數五十有五¶
莫非五也天數五一三五七九也地數五二四六八¶
十也生數五一二三四五也成數五六七八九十也¶
三𧰼著扵三才五𧰼上著五星下著五嶽緫為五方¶
五方之形正分之亦四隅分之亦四五無分界故天¶
有四時春木夏火秋金冬水而圡&KR0009;旺四季孟子言¶
四端不言信孔子甞獨言信曰自古皆有死民無信¶
不立又曰人而無信不知其可也又屢言主忠信醫¶
家言六脉皆有胃脉人無胃脉則死亦此理也故四¶
<pb:KR4d0253_SBCK_021-5a>¶
爲數之大紀五在其中矣四營成易亦此義也易有¶
太極是生兩儀兩儀生四𧰼四𧰼生八卦四𧰼者隂¶
陽有老少謂老陽少陽老隂少隂也或曰六七八九¶
爲四𧰼即是老陽少陽老隂少隂也四者一體七八¶
爲裏隂陽之分自裏始故七爲少陽八爲少隂六九¶
爲表裏常少表常老故六爲老隂九爲老陽四者其¶
本數也以四積之則乾坤之䇿見矣四六二十四毎¶
爻二十四䇿六爻積之則百四十有四故坤之䇿百¶
四十有四四九三十六毎爻爲三十六䇿六爻積之¶
則二百一十有六故乾之䇿二百一十有六一三五¶
<pb:KR4d0253_SBCK_021-5b>¶
七九則天之五竒也而其中為五故五為天中數二¶
四六八十此則地之五偶也而其中為六故六為地¶
中數十日者陽也乃二五之數十二辰者隂也乃二¶
六之數天中數為十日地中數為十二辰五音六律¶
亦由是也十日十二辰相配至六十而周故甲子六¶
十四六二十四四九三十六二十四是老隂之䇿三¶
十六是老陽之䇿老隂老陽相配而為六十四七二¶
十八是少陽之䇿四八三十二是少隂之䇿二十八¶
與三十二相配亦得六十者隂陽相配之數也¶
　　三五以變錯綜其數¶
<pb:KR4d0253_SBCK_021-6a>¶
數偶則齊數竒則不齊唯不齊而後有變故主變者¶
竒也一三五七九數之竒也一者數之始未可以言¶
變自一而三自三而五而其變不可勝窮矣故三五¶
者數之所以為變者也有一物必有上下有左右有¶
前後有首尾有背靣有内外有表裏故有一必有二¶
故曰一生二有上下左右首尾前後表裏則必有中¶
中與兩端則為三矣故曰二生三故太極不得不判¶
為兩儀兩儀之分天地旣位則人在其中矣三極之¶
道豈作易者所&KR0014;自為之哉錯之則一二三四五總¶
之則為數十五三居其中以三紀之則三五十五三¶
<pb:KR4d0253_SBCK_021-6b>¶
其十五則為洛書九章四十有五之數九章奠位縱¶
橫數之皆十五此可見三五者數之所以為變者也¶
九章自一至九而無十然一與九為十三與七為十¶
二與八為十四與六為十則所謂十者固在一二三¶
四五六七八九之間矣雖無十而十固在其間所謂¶
十五者五即圡之生數十即圡之成數然則九章之¶
數雖四十有五而其天地五十有五之數已在其中¶
矣由是觀之三五之變可勝窮哉天地人為三才日¶
月星為三辰卦三畫而成𪔂三足而立為老氏之&KR0003;¶
者亦曰一生二二生三三生萬物蓋三者變之始也¶
<pb:KR4d0253_SBCK_021-7a>¶
天有五行地有五方一二三四五則五行生數六七¶
八九十則五行成數一三五七九為天數二四六八¶
十為地數易大傳曰天數五地數五五位相得而各¶
有合一與六為合蓋一與五為六故一六為合二與¶
七為合蓋二與五為七故二七為合三與八四與九¶
五與十皆然故天地之數五十有五而五為小&KR0283;五¶
十為大&KR0283;蓋五者變之終也參五以變而天下之數¶
不&KR0014;外乎此矣天地旣位人居其中鄕明而立則左¶
右前後為四方天以氣運而為春夏秋冬地以形處¶
而為東西南北四數扵是乎見矣然後有四方中與¶
<pb:KR4d0253_SBCK_021-7b>¶
四方扵是為五故一生水而水居北二生火而火居¶
南三生木而木居東四生金而金居西而五生圡而¶
圡居中央¶
　　學&KR0003;¶
古者十五入大學大學曰大學之道在明明德在新¶
民在止扵至善此言大學指歸欲明明德扵天下是¶
入大學標的格物致知是下手處中庸言慱學審問¶
謹思明辨是格物之方讀書親師友是學思則在已¶
問與辨皆須在人自古聖人亦因徃哲之言師友之¶
言乃&KR0014;有進况非聖人豈有自任&KR0059;知而&KR0014;進學者¶
<pb:KR4d0253_SBCK_021-8a>¶
然徃哲之言因時乘理其指不一方冊所載又有正¶
偽純疵&KR0002;不&KR0014;擇則是泛觀欲取决扵師友師友之¶
言亦不一又有是非當否若不&KR0014;擇則是泛從泛觀¶
泛從何所至止如彼作室于道是用不潰于成欲取¶
其一而從之則又安知非&KR0059;意偏&KR0003;子莫執中孟子¶
尚以為執一廢百執一廢百豈為善學後之學者顧¶
何以處此¶
　　論語&KR0003;¶
苟志扵仁矣無惡也惡與過不同惡可以遽免過不¶
可以遽免賢如遽伯玉欲寡其過而未&KR0014;聖如夫子¶
<pb:KR4d0253_SBCK_021-8b>¶
猶曰加我數年五十而學易可以無大過矣况扵學¶
者豈可遽責其無過哉至扵邪惡所在則君子之所¶
甚疾是不可毫髮存而斯須犯者也苟一旦而志扵¶
仁斯無是矣¶
志扵道據扵德依扵仁游扵藝道者天下萬世之公¶
理而斯人之所共由者也君有君道臣有臣道父有¶
父道子有子道莫不有道惟聖人惟&KR0014;備道故爲君¶
盡君道爲臣盡臣道爲父盡父道爲子盡子道無所¶
處而不盡其道常人固不&KR0014;備道亦豈&KR0014;盡亡其道¶
夫子曰誰&KR0014;出不由户何莫由斯道也田野隴畆之¶
<pb:KR4d0253_SBCK_021-9a>¶
人未甞無尊君愛親之心亦未甞無尊君愛親之事¶
臣子之道其端在是矣然上無敎下無學非獨不&KR0014;¶
推其所為以至扵全備物蔽欲汨推移之極則所謂¶
不&KR0014;盡亡者殆有時而亡矣弑父與君乃盡亡之時¶
也民之扵道係乎上之敎士之扵道由乎巳之學然¶
無志則不&KR0014;學不學則不知道故所以致道者在乎¶
學所以為學者在乎志夫子曰吾十有五而志扵學¶
又曰士志扵道而耻惡衣惡食者未足與議也孟子¶
曰士尚志與志扵道一也小德川流大德敦化此聖¶
人之全德也臯陶謨之九德日嚴祗敬六德則可以¶
<pb:KR4d0253_SBCK_021-9b>¶
有&KR0022;日宣三德則可以有家德之在人固不可皆責¶
其全下焉又不必其三苟有一焉卽德也一德之中¶
亦不必其全苟其性質之中有㣲善小美之可取而¶
近扵一者亦其德也苟&KR0014;據之而不失亦必日積日¶
進日著日盛日廣日大矣惟其不&KR0014;據也故其所有¶
者亦且日失日喪矣尚何望其日積日進日著日盛¶
日廣日大哉士志扵道豈&KR0014;無其德故夫子誨之以¶
據扵德仁人心也從心所欲不踰矩此聖人之盡仁¶
孔門高弟如子路冉有之徒夫子皆曰不知其仁必¶
如顔淵仲&KR0211;然後許之以仁常人固未可望之以仁¶
<pb:KR4d0253_SBCK_021-10a>¶
然亦豈皆頑然而不仁聖人之所爲常人固不&KR0014;盡¶
爲然亦有爲之者聖人之所不爲常人固不&KR0014;皆不¶
爲然亦有不爲者扵其爲聖人之所爲與不爲聖人¶
之所不爲者觀之則皆受天地之中根一心之靈而¶
不&KR0014;冺㓕者也使&KR0014;扵其所不&KR0014;冺㓕者而𠑽之則¶
仁豈逺乎哉仁之在人固不&KR0014;冺然而盡亡惟其不¶
&KR0014;依乎此以進扵仁而常違乎此而沒扵不仁之地¶
故亦有頑然而不仁者耳士志扵道豈&KR0014;無其仁故¶
夫子誨之以依扵仁藝者天下之所用人之所不&KR0014;¶
不習者也游扵其間固無害其志道據德依仁而其¶
<pb:KR4d0253_SBCK_021-10b>¶
道其德其仁亦扵是而有可見者矣故曰游扵藝¶
　　孟子&KR0003;¶
志壹動氣此不待論獨氣壹動志未&KR0014;使人無疑孟¶
子復以蹶趨動心明之則可以無疑矣壹者專一也¶
志固為氣之帥然至扵氣之專壹則亦&KR0014;動志故不¶
但言持其志又戒之以無暴其氣也居處飲食適節¶
宣之宜視聼言動嚴邪正之辨皆無暴其氣之工也¶
必有事焉而勿正心是一句勿忘勿𦔳長也是一句¶
下句是解上句孟子中有兩正字同義必有事焉而¶
勿正心一也言語必信非以正行也二也勿正字下¶
<pb:KR4d0253_SBCK_021-11a>¶
有心字則辭不𧇊勿忘字上無心字則辭不贅此但¶
工扵文者亦&KR0014;知之必有事焉字義與小心翼翼昭¶
事上帝事字義同¶
孟子知言一叚後人旣不明其道因不曉其文强將¶
詖&KR0075;邪遁扵楊墨佛老上差排曰何者是詖辭何者¶
是&KR0075;辭何者是邪辭何者是遁辭不知此四字不可¶
分諸子百家所字乃是分諸子百家處蔽䧟離窮是¶
其實詖&KR0075;邪遁是其名有其實而後有其名&KR0002;欲曉¶
詖滛邪遁之名須先曉蔽䧟離窮之實蔽䧟離窮是¶
終始淺深之辨非是四家學有所蔽則非其正故曰¶
<pb:KR4d0253_SBCK_021-11b>¶
詖辭蔽而不解必深䧟其中其&KR0003;必&KR0075;故曰&KR0075;辭受¶
蔽之&KR0004;其言猶附著扵正其實非正故深䧟之後其¶
言不&KR0014;不離扵其所附著故曰邪辭離則必窮窮則¶
必宛轉逃遁而為言故曰遁辭故蔽而不解必䧟䧟¶
而不已必離離則必窮窮而不反扵正則不復可救¶
藥矣孟子之闢楊墨但泛言息邪&KR0003;距詖行放&KR0075;辭¶
&KR0004;不向楊墨上分孰為詖孰為&KR0075;孰為邪所以論語¶
有六言六蔽論後世學者之蔽豈止六而巳哉所以¶
貴扵知其所蔽也總而論之一蔽字可盡之矣荀子¶
解蔽篇却通蔽字之義&KR0026;論語六言六蔽與荀子解¶
<pb:KR4d0253_SBCK_021-12a>¶
蔽篇便可見當扵所字上分諸子百家¶
皜皜潔白也濯以江漢暴以秋陽其潔白不復可加¶
矣言夫子之道如此非有若&KR0059;智杜撰者所可糊塗¶
也¶
𧰼山先生全集卷之二十一¶
<pb:KR4d0253_SBCK_021-12b>¶
<pb:KR4d0253_SBCK_021-12b>¶
# SB1_1162-130.png
