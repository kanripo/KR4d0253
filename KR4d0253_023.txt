# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:54.972466
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0518-023象山先生全集-卷第二十三.
<pb:KR4d0253_SBCK_023-1a>¶
𧰼山先生全集卷之二十三¶
　講義¶
　　白鹿洞書院講義¶
某雖少服父兄師友之訓不敢自棄而頑鈍踈拙學¶
不加進毎懐愧&KR0357;恐卒&KR0018;其&KR0004;心方將求鍼砭鐫磨¶
扵四方師友兾𫉬開𤼵以免罪戾比來得從郡侯祕¶
書至白鹿書堂群賢畢集瞻覩盛觀&KR0060;自慶幸祕書¶
先生敎授先生不察其愚令登講席以&KR0269;所聞顧惟¶
庸虚何敢當此辭避再三不得所請取論語中一章¶
陳平日之所感以應嘉命亦幸有以敎之子曰君子¶
<pb:KR4d0253_SBCK_023-1b>¶
喻扵義小人喻扵利¶
　此章以義利判君子小人辭㫖曉白然讀之者苟¶
　不切已觀省亦恐未&KR0014;有益也某平日讀此不無¶
　所感&KR0060;謂學者扵此當辨其志人之所喻由其所¶
　習所習由其所志志乎義則所習者必在扵義所¶
　習在義斯喻扵義矣志乎利則所習者必在扵利¶
　所習在利斯喻扵利矣故學者之志不可不辨也¶
　科舉取士乆矣名儒鉅公皆由此出今為士者固¶
　不䏻免此然塲屋之得失顧其技與有司好惡如¶
　何耳非所以為君子小人之辨也而今世以此相¶
<pb:KR4d0253_SBCK_023-2a>¶
　尚使汨沒扵此而不䏻自㧞則終日從事者雖曰¶
　聖賢之書而要其志之所鄕則有與聖賢背而馳¶
　者矣推而上之則又惟官資崇卑禄&KR0338;厚薄是計¶
　豈䏻悉心力扵國事民𨼆以無&KR0018;扵任使之者哉¶
　從事其間更歷之多講習之熟安得不有所喻顧¶
　恐不在扵義耳誠䏻深思是身不可使之為小人¶
　之歸其扵利欲之習怛焉為之痛心疾首専志乎¶
　義而日勉焉慱學審問謹思明辨而篤行之由是¶
　而進扵塲屋其文必皆道其平日之學胸中之藴¶
　而不詭扵聖人由是而仕必皆共其職勤其事心¶
<pb:KR4d0253_SBCK_023-2b>¶
　乎國心乎民而不為身計其得不謂之君子乎秘¶
　書先生起廢以新斯堂其意篤矣凡至斯堂者必¶
　不殊志願與諸君勉之以毋&KR0018;其志¶
　　淳熈辛丑春二月陸兄子靜來自金谿其徒朱¶
　　克家陸麟之周清叟熊鑑路謙亨胥訓實從十¶
　　日丁亥熹率寮友諸生與俱至扵白鹿書院請¶
　　得一言以警學者子靜旣不鄙而惠許之至其¶
　　所以𤼵明敷暢則又懇到明白而皆有以切中¶
　學者𨼆㣲深痼之病蓋聼者莫不悚然動心焉¶
　熹猶懼其乆而或忘之也復請子靜筆之扵簡¶
<pb:KR4d0253_SBCK_023-3a>¶
　　而受藏之凡我同志扵此反身而深察之則庶¶
　　乎其可不迷扵入德之方矣新安朱熹識¶
　　　大學春秋講義(淳熈九年八/月十七日)¶
楚人㓕舒蓼¶
　聖人貴中國賤夷狄非&KR0059;中國也中國得天地中¶
　和之氣固禮義之所在貴中國者非貴中國也貴¶
　禮義也雖更衰亂先王之典刑猶存流風遺俗未¶
　盡冺然也夷狄盛强吞并小國將乘其氣力以憑¶
陵諸夏是禮義將無所措矣此聖人之大憂也楚¶
　人㓕弦㓕黃㓕江㓕六㓕庸至是又㓕舒蓼聖人¶
<pb:KR4d0253_SBCK_023-3b>¶
　悉書不置其所以望中國者切矣¶
秋七月甲子日有食之旣¶
春秋日食三十六而食之旣者二日之食與食之¶
　深淺皆歷家所䏻知是蓋有數疑若不爲變也然¶
　天人之際實相感通雖有其數亦有其道昔之聖¶
　人未嘗不因天變以自治洊雷震君子以恐懼修¶
省君子無終食之間違仁造次必扵是顛沛必扵¶
是所以修其身者素矣然洊震之時必因以恐懼¶
修省此君子之所以無失德而盡事天之道也况¶
　日月之眚見扵上乎遇災而懼側身脩行欲銷去¶
<pb:KR4d0253_SBCK_023-4a>¶
　之此宣王之所以中興也知天災有可銷去之理¶
　則無疑於天人之際而知所以自求多福矣日者¶
　陽也陽為君為父為夫為中國苟有食之斯為變¶
　矣食至於既變又大矣言日不言朔食不在朔也¶
　日之食必在朔食不在朔歴差也¶
冬十月已丑葬我小君敬羸¶
　襄仲殺太子惡敬羸為之也敬羸非嫡而薨以夫¶
　人葬以小君魯君臣之責深矣春秋作而亂臣賊¶
　子懼蓋為是也¶
雨不克葬庚寅日中而克葬¶
<pb:KR4d0253_SBCK_023-4b>¶
葬不為雨止以其有雨備也雨不克葬是無雨備¶
　潦車載蓑笠士喪禮也諸侯葬其母而無雨備豈¶
　禮也哉¶
城平陽¶
　平陽魯邑也冬使民時也然宣公葬母不能為雨¶
　備不易時而遽興土工罪不可逃矣¶
楚師伐陳¶
　前年晉衛侵陳以其即楚之故至是楚始伐之是¶
　楚未能盡得志於陳也楚子陸渾之役觀兵周疆¶
　問鼎輕重是年疆舒蓼及於滑汭盟吳越而還其¶
<pb:KR4d0253_SBCK_023-5a>¶
　&KR0416;至矣然猶未盡得志扵陳鄭之間當是時使中¶
　國之君臣&KR0014;恐懼自治明其政令何遽不&KR0014;遏其¶
鋒哉¶
　　又(十年二月七日)¶
九年春王正月公如齊公至自齊夏仲孫蔑如京師¶
古者諸侯之扵天子比年一小聘三年一大聘五¶
年一朝天子五年一廵狩周制六年五服一朝又¶
　六年王乃時廵考制度于四岳諸侯各朝于方岳¶
　所以考制度尊天子也故曰天子無事與諸侯相¶
　見曰朝考禮正刑一德以尊天子榖梁子以為天¶
<pb:KR4d0253_SBCK_023-5b>¶
　子無事諸侯相朝誤矣禮所謂兩君相見者不䏻¶
　無是事耳非定制也比年小聘三年大聘諸侯交¶
　相聘問則有定制矣故曰朝覲之禮所以明君臣¶
　之義也聘問之禮所以使諸侯相尊敬也是故一¶
　不朝則貶其爵再不朝則削其地三不朝則六師¶
　移之三王之通制也義之所在非由外鑠根諸人¶
　心逹之天下先王為之節文著為典訓苟不狂惑¶
　其誰䏻渝之宣公即位九年兩朝于齊乃一使其¶
　大夫聘于周室王迹旣熄綱常淪斁逆施倒置恬¶
　不為異春秋之作其得巳哉直書于䇿比而讀之¶
<pb:KR4d0253_SBCK_023-6a>¶
　而無懼心者吾不知矣¶
齊侯伐萊¶
　萊㣲國也三年之間兩勤兵扵萊齊侯之志可見¶
　扵此矣¶
秋取根牟¶
　魯侯之志猶齊侯也¶
八月&KR0364;子卒¶
　名不登載書簡牘則不名¶
九月𣈆侯宋公衞侯鄭伯曹伯㑹于扈𣈆荀林父帥¶
師伐陳¶
<pb:KR4d0253_SBCK_023-6b>¶
　𣈆自靈公不君之後浸不競扵楚楚之政令日修¶
　兵力日强然聖人之情常拳拳有望扵𣈆非&KR0059;之¶
　也華夷之辨當如是也前年陳受楚伐勢必向楚¶
　扈之㑹乃為陳也陳不卽𣈆荀林父䏻併將諸侯¶
　之師以伐陳春秋蓋善之¶
辛酉𣈆侯黒臀卒于扈冬十月癸酉衞侯鄭卒¶
　書地不卒于國都也不書葬魯不㑹也¶
宋人圍&KR0364;¶
　&KR0364;雖小國圍之則非將卑師少也&KR0364;子卒未數月¶
　興兵圍之書人之為貶明矣¶
<pb:KR4d0253_SBCK_023-7a>¶
楚子伐鄭𣈆郤缺帥師救鄭¶
　伐陳救鄭𣈆之諸臣猶未忘文公之霸業春秋蓋¶
善之¶
陳殺其大夫&KR0165;冶¶
　稱國以殺罪累上也&KR0165;冶以直諌見殺名之陳罪¶
著矣¶
　　又(七月十七日)¶
六月宋師伐&KR0364;¶
　宋大國也&KR0364;小國也&KR0364;安&KR0014;害宋宋之伐&KR0364;陵蔑¶
　小弱以逞所欲耳左氏謂&KR0364;人恃𣈆而不事宋然¶
<pb:KR4d0253_SBCK_023-7b>¶
𣈆之伯業方不競&KR0364;固㣲國何恃之有或者事𣈆¶
之故而有𨶕扵宋故歟宋亦何義而責&KR0364;之事已¶
大當字小恤其不及焉可也去年因其喪而圍之¶
今年又興師而伐之其為陵蔑小弱以逞所欲明¶
矣陳常弑其君孔子朝魯侯而請討之前月陳方¶
　以弑君告宋為鄰&KR0022;不知此何時耶而牟牟焉興¶
　師伐&KR0364;以逞所欲尚得為有人心者乎¶
公孫歸父如齊葬齊惠公¶
　宣公為弑君者所立懼齊見討故事齊以求免齊¶
　恱其事巳而定其位自是齊魯之交厚而魯之事¶
<pb:KR4d0253_SBCK_023-8a>¶
齊甚謹齊侯之卒宣公旣身奔其喪及其葬也又¶
使其貴&KR0056;徃㑹直書于䇿亂臣賊子得無懼乎歸¶
　父仲遂之子貴而有寵弑君者仲遂也¶
𣈆人宋人衛人曹人伐鄭¶
　左氏謂鄭及楚平諸侯伐鄭取成而還諸侯伐鄭¶
　而稱人貶也𣈆楚爭鄭爲日乆矣春秋常欲𣈆之¶
　得鄭而不欲楚之得鄭與鄭之從𣈆而不與鄭之¶
　從楚是貴𣈆而賤楚也𣈆之所以可貴者以其爲¶
中國也中國之所以可貴者以其有禮義也鄭介¶
　居二大國之間而從扵强令亦其𫝑然也今𣈆不¶
<pb:KR4d0253_SBCK_023-8b>¶
　䏻芘鄭致其從楚陳又有弑君之賊𣈆不䏻告之¶
　天王聲罪致討而乃汲汲扵爭鄭是所謂禮義者¶
　㓕矣其罪可勝誅哉書人以貶聖人扵是絶𣈆望¶
　矣¶
秋天王使王季子來聘¶
　宣公即位十年屢朝于齊而未嘗一朝于周䏻奔¶
　諸侯之喪而不䏻奔天王之喪&KR0014;使其貴&KR0056;㑹齊¶
　侯之葬而不䏻使人㑹天王之葬如是而天王猶¶
　使王季子來聘則冠&KR0130;倒置君臣之倫汨喪殆盡¶
　矣¶
<pb:KR4d0253_SBCK_023-9a>¶
公孫歸父帥師伐邾取繹¶
魯之伐邾無以異扵宋之伐&KR0364;特書取繹罪益重¶
矣¶
　　又(十一月二十二日)¶
大水¶
太極判而為隂陽隂陽播而為五行天一生水地¶
　六成之地二生火天七成之天三生木地八成之¶
　地四生金天九成之天五生圡地十成之五竒天¶
　數陽也五偶地數隂也隂陽竒偶相與配合而五¶
　行生成備矣故太極判而為隂陽隂陽即太極也¶
<pb:KR4d0253_SBCK_023-9b>¶
　隂陽播而為五行五行即隂陽也塞宇宙之間何¶
　徃而非五行水火金木圡榖謂之六府圡爰稼穡¶
　榖即圡也以其民命所係别為一府總之則五行¶
　也洪範九章&KR0004;一曰五行此其在天之本也次二¶
　曰敬用五事次三曰農用八政次四曰恊用五紀¶
　次五曰建用皇極次六曰乂用三徳次七曰明用¶
　稽疑次八曰念用庶徴次九曰嚮用五福威用六¶
　極者此其在人之用而所以爕理隂陽者也日月¶
　五緯謂之七政四時行焉歷數興焉人君代天理¶
　物歷數在躬財成輔相參賛爕理之任扵是乎在¶
<pb:KR4d0253_SBCK_023-10a>¶
　故堯命羲和舜在璿璣皆二典大政夫金穰水毀¶
　木饑火旱天之行也堯有九年之水則曰浲水警¶
　予蓋以為已責也昔之聖人小心翼翼臨深&KR0130;氷¶
　參前𠋣衡疇昔之所以事天敬天畏天者蓋無所¶
　不用其極而菑變之來亦未甞不以為巳之責周¶
　道之衰王迹旣熄諸侯放肆代天之任其誰尸之¶
　春秋之書災異非明乎易之太極書之洪範者孰¶
　足以知夫子之心哉漢儒專門之學流為術數推¶
　𩔖求騐旁引曲取狥流忘源古道榛塞後人覺其¶
　附㑹之失反滋怠忽之過董仲舒劉向猶不&KR0014;免¶
<pb:KR4d0253_SBCK_023-10b>¶
　吁可歎哉是年之水仲舒以為伐邾之故而向則¶
　以為殺子赤之咎是奚足以知天道而見聖人之¶
　心哉¶
季孫行父如齊冬公孫歸父如齊齊侯使國佐來聘¶
　宣公是年身如齊者二使其臣如齊者三聞天王¶
　使王季子來聘矣未聞身如京師與使其臣如京¶
　師也不待詳攷其事而罪巳著矣左氏載行父出¶
莒僕之事陳&KR0105;甚高且曰先大夫&KR0391;文仲敎行父¶
事君之禮行父奉以周旋弗敢失墜齊惠公之卒¶
　公旣親奔其喪矣王季子之聘魯未易時而行父¶
<pb:KR4d0253_SBCK_023-11a>¶
僕僕徃聘于齊知事君之禮而奉以周旋者果如¶
　是乎歸父之徃則以取繹之故齊惠公卒未踰年¶
　而國佐寔來狥&KR0059;棄禮見利而不顧義安然行之¶
　不畏于天不愧于人人心之冺㓕一至扵此吁可¶
　畏哉¶
饑¶
　作之君師所以𦔳上帝寵綏四方故君者所以為¶
　民也書曰天視自我民視天聼自我民聼孟子曰¶
　民為貴社稷次之君為輕&KR0010;之饑穰百姓之命係¶
　焉天下之事孰重扵此春秋書饑蓋始扵是聖人¶
<pb:KR4d0253_SBCK_023-11b>¶
　之意豈特以責魯之君哉¶
楚子伐鄭¶
　當是時晋伯旣不復可望齊魯之間熟爛如此楚¶
　子之肆行其誰遏之伐鄭之書聖人所傷深矣左¶
　氏所載士㑹逐楚師于頴北不見扵經縱或有之¶
　亦不足為輕重也¶
　　荆門軍上元設𠫊講義¶
五皇極皇建其有極歛時五福用敷錫厥庶民惟時¶
厥庶民于汝極錫汝保極¶
　皇大也極中也洪範九疇五居其中故謂之極是¶
<pb:KR4d0253_SBCK_023-12a>¶
　極之大充塞宇宙天地以此而位萬物以此而育¶
　古先聖王皇建其極故䏻參天地賛化育當此之¶
　時凡厥庶民皆䏻保極比屋可封人人有士君子¶
　之行叶氣嘉生薰為太平嚮用五福此之謂也皇¶
　建其有極即是歛此五福以錫庶民捨極而言福¶
　是虗言也是妄言也是不明理也惟皇上帝䧏𠂻¶
　于下民𠂻&KR0048;極也凡民之生均有是極但其氣禀¶
　有清濁智識有開塞天之生斯民也使先知覺後¶
　知先覺覺後覺古先聖賢與民同𩔖所謂天民之¶
　先覺者也以斯道覺斯民者即皇建其有極也即¶
<pb:KR4d0253_SBCK_023-12b>¶
　歛時五福用敷錫厥庶民也今　聖天子重明于¶
　上代天理物承天從事皇建其極是彛是訓于帝¶
　其訓無非歛此五福以錫爾庶民郡守縣令承流¶
　宣化即是承宣此福為　聖天子以錫爾庶民也¶
　凡爾庶民知愛其親知敬其兄者即惟皇上帝所¶
　䧏之𠂻今　聖天子所錫之福也若䏻保有是心¶
　即為保極宜得其壽宜得其福宜得康寜是謂攸¶
　好德是謂考終命凡爾庶民知有君臣知有上下¶
　知有中國夷狄知有善惡知有是非父知慈子知¶
　孝兄知友弟知恭夫義婦順朋友有信即惟皇上¶
<pb:KR4d0253_SBCK_023-13a>¶
　帝所䧏之𠂻今　聖天子所錫之福也身或不壽此¶
　心實壽家或不富此心實富縱有患難心實康寜¶
　或為國死事殺身成仁亦為考終命實論五福但¶
　當論人一心此心若正無不是福此心若邪無不¶
　是禍世俗不曉只將目前富貴為福目前患難為¶
　禍不知富貴之人若其心邪其事惡是逆天地逆¶
　&KR0017;神悖聖賢之訓畔君師之教天地&KR0017;神所不宥¶
　聖賢君師所不與忝辱父祖自害其身靜時回思¶
　亦有不可自欺自瞞者若扵此時更復自欺自瞞¶
　是直欲自絶㓕其本心也縱是目前富貴正人觀¶
<pb:KR4d0253_SBCK_023-13b>¶
　之無異在囹圄糞&KR0126;之中也患難之人其心若正¶
　其事若善是不逆天地不逆&KR0017;神不悖聖賢之訓¶
　不畔君師之敎天地&KR0017;神所當佑聖賢君師所當¶
　與不辱父祖不&KR0018;其身仰無所愧俯無所怍雖在¶
　貧賤患難中心自亨通正人逹者觀之即是福德¶
　作善䧏之百祥作不善䧏之百殃積善之家必有¶
　餘慶但自考其心則知福祥殃咎之至如影隨形¶
　如響應聲必然之理也愚人不䏻遷善遠罪但貪¶
　求富貴却祈神佛以求福不知神佛在何處何縁¶
　得福以與不善之人也皇極在洪範九疇之中乃¶
<pb:KR4d0253_SBCK_023-14a>¶
　洪範根本經曰天乃錫禹洪範九疇　聖天子建¶
　用皇極亦是受天所錫歛時五福錫爾庶民者即¶
　是以此心敷于敎化政事以𤼵明爾庶民天䧏之¶
　𠂻不令䧟溺爾庶民&KR0014;保全此心不䧟邪惡即為¶
　保極可以報　聖天子敎育之恩長享五福更不¶
　必别求神佛也洪範一篇著在尚書今人多讀未¶
　必&KR0014;曉大義若其心正其事善雖不曾識字亦自¶
　有讀書之功其心不正其事不善雖多讀書有何¶
　所用用之不善反增罪惡耳常&KR0010;以是日建醮扵¶
　設𠫊為民祈福&KR0060;惟　聖天子建用皇極以臨天¶
<pb:KR4d0253_SBCK_023-14b>¶
<pb:KR4d0253_SBCK_023-14b>¶
<pb:KR4d0253_SBCK_023-14b>¶
　洪範九疇&KR0004;一曰五行次二曰敬用五事次三曰¶
　農用八政次四曰恊用五紀次五曰建用皇極次¶
　六曰乂用三德次七曰明用稽疑次八曰念用庶¶
　徴次九曰嚮用五福威用六極¶
　載九&KR0130;一　左三右七¶
　二四為肩　六八為足¶
　　　　　　　　　　　縱橫數之皆十五¶
𧰼山先生全集卷二十三¶
