# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:55.139505
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0518-027象山先生全集-卷第二十七.
<pb:KR4d0253_SBCK_027-1a>¶
象山先生全集卷之二十七¶
　行狀¶
　　全州教授陸先生行狀¶
先生名九齡字子夀其先嬀姓田敬仲裔孫齊宣王¶
少子通封於平原般縣陸鄕即陸終故地因以為氏¶
通曾孫烈爲吳令豫章都尉旣卒吳人思之迎其䘮¶
葬于胥屏亭子孫遂為吳郡吳縣人自烈三十九世¶
至唐末為希聲論著甚多後仕不偶去𨼆義興晚&KR0010;¶
相昭宗未㡬罷邠隴華三叛兵犯京師輿疾避難卒¶
謚曰文文公六子次子崇生徳遷徳晟以五代末避¶
<pb:KR4d0253_SBCK_027-1b>¶
地于撫之金谿解槖中装買田治生貲髙閭里徳晟¶
之後散徙不復可知徳遷遂為金谿陸氏之祖六子¶
髙祖有程為第四子慱學扵書無所不觀三子曾祖¶
演為第三子能世其業寛厚有容四子祖戬為第四¶
子再從兄弟蓋四十人先祖最㓜好釋老言不治生¶
産四子先考居士君賀為次子生有異禀端重不伐¶
究心典籍見扵躬行酌先儒冠昏䘮祭之禮行之家¶
家道之整著聞州里六子先生為第五子生而頴悟¶
䏻歩趍則容止有法五&KR0010;入學同學年長踰倍者所¶
為盡能為之讀書因析義趣十嵗丁母憂居䘮哀毁¶
<pb:KR4d0253_SBCK_027-2a>¶
如成人十三應進士舉為文優贍有理致老成歎異¶
年十六遊郡庠毎課試必居上㳺時方擯程氏學先¶
生獨尊其&KR0003;郡慱士徐君嘉言髙年好脩留意學校¶
間日獨行訪諸齋先生侍諸兄衣冠講論未嘗懈弛¶
由是徐君雅相禮敬明年徐君物故又明年新慱士¶
將至先生聞其嗜黄老言脫畧儀檢慨嘆不樂賦詩¶
見志歸葺茅齋從父兄讀書講古間出見故老先逹¶
所咨叩皆不苟時居士君欲悉傳家政平日紀綱儀¶
節更加櫽括使後可乆先生多與裁評弱冠造吏部¶
外&KR0048;許公忻許公居閒乆故知少見先生如舊相識¶
<pb:KR4d0253_SBCK_027-2b>¶
明年許公守邵陽欲先生來居士君亦啓其四方之¶
志先生扵是游湖湘抵邵陽乆之而東至臨江郡守¶
鄧君予延先生于學臨江士人皆樂親之居半&KR0010;乃¶
歸越數年郡慱士苗君昌言復延先生於學從遊者¶
益衆苗自謂平生所尊賞者不苟至其所以禮先生¶
者特異人亦以是信之其與先生啓有云文辭近古¶
有退之子厚之風道學造㣲得子思孟軻之㫖推尊¶
蓋如此先生覧書無𣻉礙繙閱百家晝夜無倦於隂¶
陽星曆五行卜筮靡不通曉性周謹不肯苟簡渉獵¶
所習必極精詳&KR0010;在己&KR0407;始與舉送同郡官中都者¶
<pb:KR4d0253_SBCK_027-3a>¶
適有二人皆先進知名士閱貢籍見先生姓名相顧¶
喜曰吾州今乃可謂得人庚辰春官試不利辛已&KR0024;¶
入大學故端明汪公實為司業月試輙居上游塲屋¶
之文大抵追時好拘程度不復求至當惟先生之文¶
據經明理未甞屈其意嘗有先進以是病之先生曰¶
是不可改先生寛&KR0073;平直人皆樂親乆愈敬愛學校¶
知名士無不師尊之明年丁居士君憂乙酉升&KR0024;内¶
舎丙戌為學録學校綱紀日肅弊無巨細皆次第革¶
之人不駭異嘗有小戻規矩者先生以正䋲之無假¶
借後或以先生問其人頋稱先生之德不以為怨丁¶
<pb:KR4d0253_SBCK_027-3b>¶
亥升&KR0024;上舎戊子館于婺女之張氏先生授其子以¶
中庸大學其父老矣毎隅坐拱手與聼講授且曰不¶
自意晚得聞此張君之死其子䘮以古禮不用浮屠¶
氏已丑登進士第授迪功&KR0048;桂陽軍軍學教授壬辰¶
當赴迓吏且至時太孺人間親藥餌先生以桂陽道¶
逺風物不𩔖江鄉難於迎侍陳乞不赴甲午受興國¶
軍軍學教授明年夏湖之南有冦侵軼將及郡境先¶
是建炎虜冦之至先生族子諤甞起義應募是後冦¶
攘相次犯州境諤皆&KR0013;檄保聚捍禦往往能&KR0077;敵州¶
里頼焉至是諤已死舊部伍願先生主之以請于郡¶
<pb:KR4d0253_SBCK_027-4a>¶
時先生適在信之鈆山聞警報亟歸抵家請者以盈¶
門&KR0077;之不去日益衆先生與兄弟門人論𫠦以宜從¶
之義甚悉㑹郡符已下先生將許之或者不恱謂先¶
生曰先生海内儒宗蹈履規矩講授經術一旦乃欲¶
爲武夫𫠦爲衛靈公問陳於孔子孔子不荅今先生¶
欲身爲之乎先生曰男子生以弧矢長不能射則辭¶
以疾文事武備&KR0004;不可析古者有征討公卿即與將¶
帥比閭之長則五兩之長也衛靈公家國無道三綱¶
將淪旣見夫子非哲人是尊社稷是計而猥至問陣¶
其顛荒甚矣故夫子荅以爼豆而遂行夾谷之㑹三¶
<pb:KR4d0253_SBCK_027-4b>¶
都之堕討齊之請夫子豈不知兵者其為委吏乗田¶
則㑹計當牛羊茁壮長使靈公捨戰陣而問㑹計牧¶
養之事則將遂言之乎執此而謂夫子誠不知軍旅¶
之事則亦難與言理矣或者又曰禮别嫌疑事有宜¶
稱使先生當方靣受邉&KR0009;誰復敢議此閭里猥事何¶
足以累先生今鄕黨自好者不願尸此尸此者必豪¶
俠武㫁者也今先生尸之人其謂何先生曰子之心¶
殆未廣也使自好者不尸此而豪俠武㫁者卒尸此¶
是時之不幸也子亦將願之乎事之宜稱當觀其實¶
假令冦終不至郡縣防虞之計亦不可已是社之&KR0004;¶
<pb:KR4d0253_SBCK_027-5a>¶
倉卒應募非有成法令備禦文移𩔖以軍興從事郡¶
縣欲事之集𫝑必假借主者或非其人乗是取必於¶
閭里何所不至是其爲𢡖蓋不必冦之來也有如冦¶
至是等皆不可用無&KR0024;守禦因爲剽刼仁者忍視之¶
㢤彼之所以必諉我者爲其有以易此也吾固以許¶
之爲宜或者又曰曾子之在魯冦至則先去冦退則¶
曰修我墻屋我將反爲其爲師也今先生居於鄕有¶
師儒之素命於朝爲師儒之官而又欲尸此無乃與¶
曾子異乎先生曰吾居鄕講授自窮約之分吾求仕¶
爲禄養今之官乃吏按銓格而與之耳異乎曾子之¶
<pb:KR4d0253_SBCK_027-5b>¶
為師也今又遲次居郷老母年且八十家累過百人¶
冦未至先去固今郡縣所禁比至而去必不逹剽刼¶
踐蹂狼狽流離之禍徃往不可免去固不可藉令可¶
去扶八九十老者從以千餘指去將焉之子欲使吾¶
自附扵分位不同之曾子而甘家之禍忍郷之毒縮¶
手於所可得為之事此奚啻嫂溺不援者哉或者乃¶
謝不及先生於是始報郡符許之已而調度有方備¶
禦有實冦雖不至而郡縣𠋣以為重丙申夏四月到¶
任先生於事無大小處之未嘗不盡其誠於人無衆¶
寡待之未嘗不盡其敬冨川單僻絃誦希闊士人在¶
<pb:KR4d0253_SBCK_027-6a>¶
學校者無㡬先生蒞職舉措謹重規模雅正誠意孚¶
逹士人莫不感動興起先生方將收拾茂異而逺近¶
願來親依者且衆冨川學&KR0338;素薄而又&KR0018;逋不輸&KR0010;¶
入僅六百石而比年不輸者乃七八百石民未必盡¶
&KR0018;姦吏&KR0219;徒乾沒其間簿書縁絶莫可稽證先生為¶
覈實催理受輸之法甚簡而便白郡行之扵是無文¶
移之䌓無追督之擾簿書以正&KR0018;者樂輸儲&KR0338;𠑽&KR0073;¶
士人至者日衆不滿&KR0010;丁太孺人憂去職在富川者¶
莫不惋惜已亥四月服闋冬末到選庚子春授全州¶
州學敎授夏中得寒熱之疾&KR0071;以脾泄屢止屢作竟¶
<pb:KR4d0253_SBCK_027-6b>¶
不可療九月二十有九日卒享年四十有九先生雖¶
卧病見賔客必衣冠舉動纎悉皆有節法卒之日晨¶
興坐于牀問疾者必留與語㓜者人人有𫠦訓誨談¶
笑歡如也先生未嘗不以天下學術人才為念病中¶
言論毎毎在此是日言之&KR0057;詳夜稍乆則正卧整衣¶
衾理&KR0161;髯疊手腹間不復言笑又數刻而逝先生道¶
徳之粹繫天下之望曾未及施一疾不起識與不識¶
莫不痛惜先生少有大志而深純浩慱無涯涘可見¶
親之者無智愚賢否皆不覺敬愛慰釋稱其善者往¶
往各以𫠦見未嘗同也不區區撫摩而藹然&KR0268;祥愷¶
<pb:KR4d0253_SBCK_027-7a>¶
悌之風有以消爭融𨻶不㫁㫁刻畫而昭然脩潔清¶
白之實足以澄汙律慢趣尚髙古而能䖏俗辯析精¶
㣲而能容愚一行之善一言之得雖在巫醫卜祝農¶
圃臧𫉬亦加重敬珍愛自少以聖賢爲師其於釋老¶
之學辯之嚴矣然其徒苟有一善亦𫠦不廢故先生¶
無棄人而於先生亦鮮有不𫉬自盡者與人言未嘗¶
迫遽從容敷析本末洞徹質疑請益者莫不得所欲¶
而去於人言行之失度未可與語則不𤼵或者疑之¶
先生曰人之惑固有難以口舌爭者言之激適以固¶
其意少需之未必不自悟也扞格忤狠之氣當消之¶
<pb:KR4d0253_SBCK_027-7b>¶
不當起之責善固朋友之道聖人猶曰不可則止况¶
泛然之交者乎又况有親愛之情者乎雖朋友商&KR0192;¶
至不可必通䖏非大害義理與其求伸而傷交道不¶
若姑待以全交道且事有輕重小大吾懼所益者小¶
𫠦傷者大所爭者輕所䘮者重故也然有時而遽言¶
之盡言之力言之者蓋權之以其事權之以其人權¶
之以其時也母饒氏&KR0071;母鄧氏淳熈三年以慶夀恩¶
封太孺人娶王氏魏公曽孫通州使君瑊之長女也¶
通州君亦以是年八月卒先生卧病聞訃制服成禮¶
逮遣祭纎悉皆自經畫子艮之年十三女人皆㓜先¶
<pb:KR4d0253_SBCK_027-8a>¶
生未及著書若塲屋之文與朋友往來論學之書則¶
傳録者頗衆其餘雜著古律詩墓誌書啓序䟦等門¶
人方且編次將以十二月乙酉葬于鄕萬石塘謹書¶
其行實之大槩以求誌於當世之君子淳熈七年十¶
一月旣望弟某狀¶
　　吳公行狀¶
公諱漸字徳進姓吳氏舊名興仁字茂榮以舊字行¶
其先自金陵徙家臨川今㡬百年矣曾大父嗣宗大¶
父景章父萬右迪功&KR0048;致仕兄弟三人公居次少隨¶
伯氏從學於江公匯江為鄕先生從㳺多老成𪧐學¶
<pb:KR4d0253_SBCK_027-8b>¶
一時英異如李公浩曾公季貍皆在公以童㓜居其¶
間愿慤恭遜得子弟禮有𫠦未解人樂告之年十有¶
五䘮母髙氏服除致仕公使之治生公雅好文學重¶
違致仕公意服勤數&KR0010;一日從容言其志致仕公大¶
恱之更使從學未㡬㑹新教官至試&KR0024;弟子員郡之¶
士大集公居第一自是毎試輙居上游人服其藝異¶
時同事江公者與為執友公毎自挹損事之如子弟¶
紹興癸酉始與舉送人謂公一第固可俯拾明年省¶
試不偶公不以罪有司曰吾殆業不精丙子再舉壬¶
午三舉省試皆報罷自是仕進之意衰矣其後雖屢¶
<pb:KR4d0253_SBCK_027-9a>¶
到省皆以其子姪或門人與舉送願公表率親舊敦¶
勉以行公往來超然殊不以得失介意或以特奏名¶
留之公曰吾來此&KR0147;復爾耳不䏻乆也謝之竟歸日¶
率諸子讀書以自娛樂其聲洋洋踵門者未及見已¶
為之起淳熈十年六月朔以疾卒享年六十鄉閭莫¶
不惋惜公性孝事親左右無違見老者雖賤必敬慈¶
祥愛物力𫠦及者螻蟻蛙蚓之難亦必免之其謙恭¶
不競人皆以為不可及至有不當其心引義正色堅¶
勇亦不可奪家甚貧自奉甚薄唯祭祀賔客則致其¶
豐鮮公在郡庠以行藝推為前廊居無何輙逡廵辭¶
<pb:KR4d0253_SBCK_027-9b>¶
去乾道庚寅許君及之蘇君&KR0291;龜爲教官&KR0057;留意學¶
校聞公學行信於鄕里造廬敦請至于再三不得已¶
就之公雅爲許所知許方欲盡去宿弊事無巨細皆¶
以委公公爲區䖏條畫如指諸掌許毎歎曰於是見¶
君後日之施設矣事有緒即辭去其後合郡之士屢¶
請延公入學教官郡守各致其禮公皆固辭不復出¶
矣郷里先逹皆期公以有用乃竟不三試而死悲夫¶
公娶黄氏子五人顒若厚若誠若皆世其業厚嘗與¶
丁酉舉送女四人長歸某次甫笄而死次許胥訓次¶
未許嫁孫男女各一人尚㓜卒之年秋九月壬申葬¶
<pb:KR4d0253_SBCK_027-10a>¶
于金谿縣歸徳鄕金石源祖塋之側葬之日送車塞¶
𡍼祖奠于道者相望不絶行過者莫不齎咨涕夷某¶
在童穉時為公𫠦知後又妻以其女知公之平生可¶
謂深且詳矣如公之徳不可不表顯于後謹覈書以¶
告當世之君子淳熈十一年九月旣望壻承奉&KR0048;充¶
詳定一司敕令所刪定官陸某狀¶
象山先生全集卷之二十七¶
<pb:KR4d0253_SBCK_027-10b>¶
<pb:KR4d0253_SBCK_027-10b>¶
