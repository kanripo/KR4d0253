# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:55.183960
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0518-028象山先生全集-卷第二十八.
<pb:KR4d0253_SBCK_028-1a>¶
象山先生全集卷之二十八¶
　墓誌銘¶
　　黄氏墓誌銘¶
淳熈庚子三月八日梁君世昌以書抵予言&KR0071;室黄¶
氏&KR0005;葬以李君蟠狀來乞銘余未嘗銘墓抑銘墓非¶
古惟孔悝&KR0166;銘見戴記則衛侯䇿書曰予汝銘墓之¶
有銘柳子厚謂始於公室用碑以葬其後子孫因銘¶
徳行如此則非公侯不得有是然郭林宗不過嘗給¶
事縣廷其葬也刻石立碑蔡邕為之銘是則東漢時¶
銘墓已無限制今人力能辦者必銘其墓余滋不恱¶
<pb:KR4d0253_SBCK_028-1b>¶
然黄氏余外姑之妹也舊聞其賢梁君亦惓惓於余¶
是春之&KR0004;余訪梁君梁君内顧酒肴立具梁君去年¶
嘗遊廬阜其談山水之勝誦高人逸士之文亹亹不¶
倦余於是益知其在中饋者能安於梁君而後梁君¶
能安於所好也嗚呼乃不知余去數日而黄氏死矣¶
墓銘今世皆用黄氏又賢余又親戚前其死數日余¶
又適至其家梁君又惓惓於余是以重違其請銘曰¶
世居臨川其姓則黄曰謂之女少慧且良謂殊愛之¶
擇配至詳爰緩其歸&KR0071;室于梁&KR0010;時祭祀潔蠲盛湘¶
有親有賔&KR0346;具有常撫其二子成章大章與其一女¶
<pb:KR4d0253_SBCK_028-2a>¶
藹然慈祥梁頼其相志願畢償家用益肥於前有光¶
庚子孟春甲子遽亡年上四十夀胡不長其穴伊何¶
靈臺之鄕桐嶺梁源舅姑塋傍三月壬申體魄以藏¶
後有興者是不可忘¶
　　張公墓誌¶
公諱琬字禹錫姓張系出漢留侯世居信之龍虎山¶
曾祖嗣宗賜虗白先生祖大方贈武功&KR0048;考念承信¶
&KR0048;公生於元符二年十有一月五日癸酉卒於淳熈¶
八年三月十有四日庚申享年八十有三公甫冠應¶
舉不利乃去入京師宣和間應募破方臘&KR0024;進義副¶
<pb:KR4d0253_SBCK_028-2b>¶
尉建炎&KR0004;自京師從馮獬等詣濟南府扈從至南京¶
轉進武校尉明年以嘗從使虜轉承信&KR0048;傾側擾攘¶
汴淮之間所志不就浩然歸休居家䖏鄕孝&KR0268;悌順¶
無所違拂留意吐納希蹤喬松中年卜居不用世俗¶
隂陽地理等&KR0003;自得勝處家旣饒給益自燕適晩&KR0010;¶
尊延禮法之士為子弟師變其舊俗&KR0100;範一新鄕里¶
改觀焉寢疾且亟召子孫申戒之言訖而逝娶荘氏¶
早卒&KR0071;室周氏子男四人崇之簡之安之明之女二¶
人長適章如璋次適將仕&KR0048;倪安國孫男八人女七¶
人曾孫男一人卜以十月三日丙午葬于長湖旣得¶
<pb:KR4d0253_SBCK_028-3a>¶
卜子明之來求誌其墓公&KR0071;室余表姊也明之又嘗¶
從予遊不可辭青田陸某誌¶
　　宋故陸公墓誌¶
公姓陸氏名九叙字子儀撫州金谿人曾大父演大¶
父戬父賀贈承事&KR0048;母饒氏贈孺人&KR0071;母鄧氏封太¶
孺人公生扵宣和五年七月乙&KR0407;卒於淳熈十四年¶
五月癸亥享年六十有五以卒之年十月壬辰葬于¶
臨川縣長夀鄕羅首峯下公氣禀恢廓公正不事形¶
迹群居族談公在其間&KR0004;若無與至有疑議或正色¶
而㫁之以一言或談笑而解之以一&KR0003;往往為之渙¶
<pb:KR4d0253_SBCK_028-3b>¶
然家素貧無田業自先世為藥肆以養生兄弟六人¶
公居次伯叔氏皆從事塲屋公獨緫藥肆事一家之¶
衣食百用盡出扵此子弟僕役分役其間者甚衆公¶
未嘗屑屑扵稽檢伺察而人莫有欺之者商旅徃來¶
咸得其懽心不任權譎計數而人各獻其便利以相¶
禆益故䏻以此足其家而無匱乏後雖稍有田畆至¶
今計所&KR0053;僅䏻供數月之糧食指日衆其仰給藥肆¶
者日益重公周旋其間如一日也公娶余氏先公十¶
一年卒余氏孝順出於天性娣姒皆以為莫及當窮¶
約時公之子女衣服敝敗特甚余氏或時及之公即¶
<pb:KR4d0253_SBCK_028-4a>¶
正色呵止必伯叔氏為之處乃始得衣雖公之衣服¶
噐用亦往往如此及伯季有四方游雖至窘急褁&KR0809;¶
無不立具自公云亡逺方士友聞訃慰唁諸&KR0012;與公¶
之伯季稱公徳羙悼痛傷惋無異辭子男四人望之¶
麟之立之尚之女六人長適鄕貢進士張啇佐次適¶
黄叔豐次適危三畏先公十七年卒次適徐翔龍周¶
清叟熊鑑孫男三人女五人皆㓜弟宣義&KR0048;主管台¶
州崇道觀某謹誌¶
　　黄公墓誌銘¶
南豐黄世成少事塲屋再舉不第即棄去益繙經史¶
<pb:KR4d0253_SBCK_028-4b>¶
百家言究窮其道理結廬石僊巖有終焉之意其兄¶
世永甫冠登科&KR0001;志頴脫以出暇日憇石僊與世成¶
劇論時事歎羙其才勉之使出堅不可奪世永益竒¶
之名其廬曰壺&KR0046;其父南雄府君官至正&KR0048;澤及世¶
成世成推以與弟澤再及又推以與次弟有季弟澤¶
不及則推已田與之或惡其背馳議之曰是非人情¶
曰矯曰好名世成處之㤗然議者浸以熄乆之逺近¶
咸服不稱姓字但曰壷&KR0046;在童稚時嘗為横浦張公¶
賞識及長結交皆一時名流雖絶意仕進其扵國之¶
治忽民之休戚未嘗不&KR0028;其心故舊居職任事者毎¶
<pb:KR4d0253_SBCK_028-5a>¶
頼以有聞江西之捄荒湖廣之弭盗往往出其䇿比¶
年移書左司楊廷秀諌議謝昌國其言&KR0057;剴切深至¶
二公還書推重嘉歎然卒不能有&KR0001;施行余不識世¶
成而得其爲人至詳粹然其容懇然其中剸煩若易¶
處大若細其施不匱其守不渝爲文操筆立成藻思¶
贍蔚統紀不紊有苦心極力&KR0001;不到者得諸儒言論¶
必沉&KR0386;紬繹頗復論著訂其真偽然不自以爲是也¶
比十數年辱余以書無曠時若&KR0001;嚴事學絶道䘮斥¶
善寸長必自介恃世成之&KR0001;可挾者衆矣乃自視欿¶
然汲汲扵求道過人亦逺矣今其亡也其子來請銘¶
<pb:KR4d0253_SBCK_028-5b>¶
以世成之賢雖不吾屬猶&KR0005;彰之况請之勤邪世成¶
諱文晟曾祖&KR0130;中康州司理參軍妣葉氏祖俯左迪¶
功&KR0048;處州司理參軍贈左朝請大夫妣太冝人吕氏¶
曽氏父越左朝奉大夫知南雄州妣宜人曾氏娶曾¶
氏子男五人長曰楫先四年卒次曰柟曰槐曰椿曰¶
棐女三人長適湛覺次適曾林宗㓜在室孫男二人¶
燾勲女一人世成生扵紹興丁已二月已亥卒於淳¶
熈丁未十二月壬辰享年五十有一將以戊申十一¶
月巳酉葬于石僊巖之金鵝谷銘曰匪屋之潤于其¶
身匪爵之尊于其仁無其責而有其言非其位而及¶
<pb:KR4d0253_SBCK_028-6a>¶
其民孰曰余咎孰曰余咎烏乎壺&KR0046;豈其&KR0046;淪誰尚¶
顯之在其後人&KR0090;山陸某誌¶
　　黄夫人墓誌¶
余少時見墓銘日多往往縁稱羙之義不復顧其實¶
侈言溢辭使人無取信&KR0060;念之曰苟如是不如無銘¶
及長人或過聼俾為墓銘輙終辭之蓋不獨以才薄¶
品卑也&KR0010;在庚子同郡梁君光逺&KR0071;室黄氏之亡乞¶
銘於余於是銘之且具誌其故然其原大抵以其為¶
吾外姑之妹而有以信其賢也昔者外舅吳君茂榮¶
之葬余状其行乞銘於&KR0057;太史不敢加一辭如&KR0001;謂¶
<pb:KR4d0253_SBCK_028-6b>¶
闔郡之士願以為領袖謁諸郡慱士造廬延致至于¶
再三乃始應命則許君深父哀詞言之&KR0057;詳深父乃¶
當時郡慱士今年自右拾遺進貳奉常者也余比&KR0010;¶
又銘南豐&KR0268;溪二君子之墓海内名識謂無愧辭今¶
吾外姑之葬雖㣲諸&KR0012;之請吾敢無銘乎外姑踰笄¶
歸于外舅尊卑内外婣戚鄰里僚友之家下與僕妾¶
舉無間言自吾為壻未嘗見其喜怒唯見其&KR0268;祥恭¶
謹為姑如婦祭祀賔客酒殽&KR0577;&KR0701;靡不躬親滌濯致¶
潔調割致適奉承薦獻致其誠敬其勤勞中饋殆如¶
一日諸婦祈欲逸之而不可得待子壻卑行猶孶孶¶
<pb:KR4d0253_SBCK_028-7a>¶
若有不及&KR0948;幽閒安詳不動聲色履之如素亦使人¶
有以安之詩書傳記所稱婦徳於是有證嗚呼賢㦲¶
享年六十有四邑氏先諱見乃妹銘章子孫男女名¶
數具外舅行狀與&KR0057;公之誌獨子之㓜非外姑出其¶
氣體稚弱外姑&KR0268;撫鞠育劬勞有加於疇昔莫辨其¶
非已出也其女之季前一年卒孫則增男一人女四¶
人卒之日維淳熈十有五年二月丁&KR0407;明年十月已¶
酉葬于金谿東漕之龍岡銘曰龍岡之阡雲林之别¶
旴江陳前浮霜湧雪瀦若鑑明繚若水潔旁羅諸峰¶
麻姑就列&KR0077;&KR0018;書山屛&KR0046;嶻嵲靈谷後車雷公並轍¶
<pb:KR4d0253_SBCK_028-7b>¶
維姑之賢徃訓是埒維姑之身命服不設天實酬之¶
窆以斯穴余實知之詩之斯碣尚其子孫自致閥閱¶
褒綸崇封奕世不缺葬月之朔壻宣義&KR0048;新權&KR0036;遣¶
荆門軍兼&KR0249;内勸農營田事陸某書¶
　　&KR0081;致政誌¶
余稚齒在先君侍側見客有長大靣目方整坐立聳¶
直揖遜恭謹者心獨異之亷問左右知為&KR0081;公徳載¶
而未䏻詳其為人及長則聞&KR0081;才羙有聲學校有業¶
五行術者曰黄實乆遊鄕里常徃來吾家毎科詔下¶
問此舉誰當薦名實必曰&KR0081;才羙已而不驗人皆笑¶
<pb:KR4d0253_SBCK_028-8a>¶
實曰是獨采有&KR0014;名者耳才羙竟以乾道戊子與其¶
子同與舉送明年才羙登科余聞實言時實已老矣¶
不知此時猶在否也才羙公仲子也公平日待之甚¶
嚴其母嘗乗間爲才羙泣曰兒未嘗有過盍少假借¶
之公曰此非兒女子&KR0001;知吾如是猶懼其業不進德¶
不脩可假借乎是&KR0001;以成之也爾母以爲苦由是母¶
亦喻其意才羙未第時余嘗造郡庠由東序以入有¶
二士並立西序稍相睥睨一士容色甚少益自嵬崖¶
靣焉以出一士低回恭謹翼翼趍庭間見即乃才羙¶
也才羙齒出吾上逺甚而其恭如此余由是益敬重¶
<pb:KR4d0253_SBCK_028-8b>¶
之已而聞其有嚴君焉余然後知才羙恭遜固天性¶
亦其教有以成之也才羙與先兄復齋為同年進士¶
自是徃來加宻余亦屢造公公年耆行尊過自謙抑¶
如見&KR0001;畏未&KR0023;從容比年客有過我道公疇昔語且¶
及其行事余&KR0060;有慕焉因介客道意欲求疑晤以究¶
本末因循未遂而公下世矣余徃哭公柩諸&KR0012;執䘮¶
甚哀余亦不知涕泗之横集旣歸即束書入山房公¶
葬有日才羙徒行匍匐登山以銘為請余雅不樂銘¶
墓異時&KR0001;辭&KR0077;者衆矣或破此意而為之者皆適有¶
&KR0001;感而不䏻自巳者也余於&KR0081;公&KR0001;感深矣遂次而¶
<pb:KR4d0253_SBCK_028-9a>¶
銘之公諱&KR0435;&KR0081;其姓徳載其字其先五代間自番昜¶
徙撫之金谿曾祖祈祖豐父思審皆不仕世以力田¶
殖其家公為人剛决臨事無凝&KR0417;年十三區處家務¶
如成人父兄異之於是付之以其政時公父年未五¶
十為堂舎北以自燕適如遺世者凢三十餘年而後¶
即世公有二兄仲早卒事伯兄撫仲&KR0012;敬愛飭盡人¶
無間言遭時多故縣官&KR0029;辦扵民者㡬倍常賦公調¶
度有方從容贍給建炎間盗賊&KR0597;起&KR0001;在為保伍以¶
自衛郡毎&KR0013;冦必檄以捍禦臨川為冦衝虜&KR0016;侵軼¶
亦嘗及城下皆頼鄕社以免公善用長戈慷慨徇義¶
<pb:KR4d0253_SBCK_028-9b>¶
人&KR0001;樂親&KR0001;部皆勇敢以是見推為前鋒摧堅䧟陣¶
未嘗有&KR0001;避虜&KR0016;旣敗退王爕後軍叛卒數千尋至¶
城下他兵遇者輙不利城中恟懼金谿鄕社旣至城¶
中則大喜城上呼曰賊中有髯而&KR0016;者善戰宜謹備¶
之旣陣果有髯而&KR0016;者&KR0108;刀馳突公直前以長戈擣¶
之應手墮馬賊衆驚潰&KR0023;其告身官已正使人皆曰¶
盍論功乎公曰今日之事本為除賊賊除足矣論功¶
非吾事也有司亦不復有&KR0001;省録公仲子旣仕凡三¶
遇慶霈累封至承事&KR0048;賜緋魚袋今上登極加封宣¶
義&KR0048;公功不見録於有司天則録之矣紹興乙&KR0407;&KR0010;¶
<pb:KR4d0253_SBCK_028-10a>¶
旱明年民難糴米斗踰十錢冨民方閉&KR0338;時公先下¶
價散其米徒手來者輙貸與之公限粟不多而里中¶
頼之宏矣&KR0188;圃蒔茶為用餘者以易&KR0001;乏農家往往¶
有之嚚猾持以&KR0358;禁愚民不知&KR0001;辨則可以得貨公¶
有三貧族嘗遭此厄訟者亦公之族&KR0013;訟者願賂入¶
訟者萬錢求已而未䏻得錢丐公為保公欣然保之¶
巳而訟者迫公索錢凡三人為錢三萬公度三家者¶
貧甚終不䏻得錢即代償之公輕財&KR0011;是以是家無¶
餘財然公處之&KR0073;如也柯山&KR0001;客廬山公&KR0001;聞皆願¶
從容者其子丞西安令星子皆適當公意方其迎侍¶
<pb:KR4d0253_SBCK_028-10b>¶
之官訪舊賞新窮日不倦及其興盡而返子亦不䏻¶
留也性喜飲酒客至治具隨有無飲必至醉公生無¶
他疾中年指間有贅天隂或痛乆者彌日而後止醫¶
者不䏻暁自其子登科痛乃浸殺乆而失之年亦髙¶
飲食歩移無異壮時一日出門小跌旣歸如有㣲恙¶
後數日從容就枕如平常左右視之公則逝矣享年¶
八十有四卒之日實紹熈改元五月庚午公娶楊氏¶
早卒&KR0071;室余氏封宜人子男六人曰造曰逄時儒林¶
&KR0048;知南康星子縣曰述先公五年卒曰宗&KR0098;曰少良¶
嘗從余遊曰亮女四人王通一胡溥余&KR0022;光馮文載¶
<pb:KR4d0253_SBCK_028-11a>¶
其壻也孫男十三人俊卿即與其父同舉者玉卿有¶
光有開如霆有為祖&KR0170;憲卿如江冠卿三人尚㓜女¶
五人曾孫男五人女三人卜十月已酉葬于池頭鶴¶
叩嶺下湖隂尉朱桴濟道實狀其行銘曰&KR0162;財致身¶
紓難去害其聲則㣲其功則大&KR0090;笏昻昻朱銀煌煌¶
公固不言天其以章前葬十日奉議&KR0048;新權&KR0036;遣荆¶
門軍兼&KR0249;内勸農營田事陸某撰并書¶
　　吳伯顒墓誌¶
臨川吳伯顒余妻弟也外舅五子伯顒為長孝友謹¶
飭見扵稚齒婣娭賔朋毎所歎賞年十五&KR0024;入郡庠¶
<pb:KR4d0253_SBCK_028-11b>¶
&KR0010;選嘗多許深甫蘇待問為教官時學校最盛伯顒¶
居上游&KR0001;為生財有大道論深甫極賞之謂後日當¶
為世用&KR0004;為詩後為書為二禮月試皆嘗冠其倫然¶
竟不薦名人為稱屈家甚貧外舅旣下世變故仍出¶
&KR0010;益艱伯顒處以義理凛然不移&KR0057;人&KR0001;難外姑之¶
䘮&KR0005;及大祥以㣲疾卒嗚呼痛㢤伯顒名顒居世系¶
先諱具&KR0057;禮侍&KR0001;為外舅茂榮之碑生扵紹興戊辰¶
閏八月丁巳卒扵紹熈庚戌十一月乙亥以十有二¶
月壬寅葬于金谿龍岡母塋之東娶周氏再娶亦其¶
族一女尚㓜旣死以族子為嗣名&KR0071;孫生四&KR0010;矣前¶
<pb:KR4d0253_SBCK_028-12a>¶
葬五日奉議&KR0048;新權&KR0036;遣荆門軍兼&KR0249;内勸農營田¶
事陸某誌¶
　　陸修職墓表¶
陸氏徙金谿年餘二百嗣見九世公居五世諱九臯¶
字子昭同胞六人公為叔氏子羙其季也次為子夀¶
次為某子夀下世今十有三年矣某狀其行述世系¶
為詳當是時先君子未贈官其後某誌仲兄子儀之¶
墓不復具世次獨載先君子贈承事&KR0048;今再贈宣教¶
&KR0048;去年秋某迎侍伯兄子強來守荆門伯兄至甫一¶
月旣歸歸未及家公已下世嗚呼痛㢤公少力于學¶
<pb:KR4d0253_SBCK_028-12b>¶
日課經子文集必成誦夜閱史冊不盡帙不止嘗夜¶
過分先君子見公猶觀書勉使寢息公後不&KR0014;自已¶
為之障燈屛息懼先君之復知之也及長&KR0024;郡學子¶
弟貟一試即居上游郡慱士徐君視公文行俱優擢¶
為齋長公與二季嘗正衣冠講誦不&KR0520;徐君毎&KR0001;咨¶
賞月試必聮名占前列徐君嘗語扵衆曰此其學皆¶
有淵源非私之也然公年過三十始&KR0023;薦名又復不¶
第投老乃得一官茲非命&KR0088;公持論根據經理耻穿¶
鑿之習雖蹭蹬塲屋而人&KR0001;推尊不在利逹者後授¶
經之士或以獨歩膠庠或以擅塲南省而公之與否¶
<pb:KR4d0253_SBCK_028-13a>¶
曾不以是一視其言行如何耳今其徒有忠信自&KR0005;¶
退然里巷庠序之間若&KR0005;終焉而進修不替者公之¶
教也先君子居約時門戸艱難之事公&KR0001;當毎以條¶
理精宻濟登平易吾家素無田&KR0188;圃不盈十畆而食¶
指以千數仰藥療以生伯兄&KR0291;家務仲兄治藥療公¶
授徒家塾以束修之饋&KR0024;其不足先君晚&KR0010;用是得¶
與族黨賔客優游觴詠從容琴奕&KR0073;然無窮匱之憂¶
當是時公扵妻子裘&KR0081;未嘗問也杜子羙北征詩謂¶
海圖折波濤舊繡移曲折天吳及紫鳯顛倒在短&KR0260;¶
公妻子無海圖可折無天吳紫鳯可依然舊繡移曲¶
<pb:KR4d0253_SBCK_028-13b>¶
折顛倒在短&KR0260;則有之矣先君子之䘮旣除公不復¶
御講席家塾教授屬諸其季過從之&KR0169;時時杖䇿徜¶
&KR1325;畦壟阡陌間檢校種刈若無意斯世者豈各以其¶
時耶番昜許氏為書院桐嶺延師其間以處鄕之學¶
者又自稟若干人然其季子往往從學于外亦嘗來¶
從余游因得侍公凾丈之末公之餘論遺風或者&KR0060;¶
有&KR0001;聞矣一日父子恊謀闢廬舎儲噐用廣㑹集之¶
堂增自稟之員介其鄕之賢者致禮以延公公&KR0077;之¶
再三請益固公為一出桐嶺學者扵是變而樂義理¶
之言厭塲屋之陋士大夫聞風莫不願與三席自逺¶
<pb:KR4d0253_SBCK_028-14a>¶
至者踵繫不絶興起甚衆然公年益髙頗倦酬應未¶
㡬謝去越數&KR0010;安仁宰曾君文清孫也至則葺縣學¶
増士稟修禮儀尊師道願公主之公不復出矣淳熈¶
丁未江西&KR0010;旱撫為甚撫五邑金谿為甚倉臺郡守¶
留意賑恤别駕廖君實主之廖知其&KR0003;莫善扵鄕得¶
其人莫不善扵吏與其事造廬問公計䇿且屈公為¶
鄕官扵是鄕之&KR0001;得多忠信之士而吏不得制其權¶
以牟利明年賑糶行出粟受粟舉無異時之弊里閭¶
熈熈不知為歉&KR0010;而俗更以善公力為多公平居混¶
然無異扵人者而智識濬深遇事始見又其晦明之¶
<pb:KR4d0253_SBCK_028-14b>¶
變人&KR0001;不解當其晦時童子&KR0001;了&KR0032;人&KR0001;知公或不¶
辨然特間見於燕閒視聼使令之間未始害事至事¶
理之盤錯情偽之&KR0046;伏賢識趦趄或用蹉跌惟公之¶
明如辨蒼素客有以名聞者公探衣&KR0005;見之矣户間¶
偶目其貌退而&KR0077;衣曰吾不欲見斯人也已而果非¶
佳士况此非獨人&KR0001;不解公亦有不䏻自知者不以¶
學自命而就證者&KR0011;有愜志不以智自多而就謀者¶
&KR0011;有寤心公之得於天者如玉在山如珠在淵其可¶
量㢤逆遜溺心形似蔽實㣲者過當甚者易位今之¶
賢者未易免此惟公之明好惡不&KR0014;亂形似不&KR0014;蔽¶
<pb:KR4d0253_SBCK_028-15a>¶
大學曰好而知其惡惡而知其羙者天下鮮矣故諺¶
有之曰人莫知其子之惡莫知其苗之碩公疇昔亟¶
誦斯言而屢歎其難公之&KR0001;以自致其力者深矣是¶
書之流行近世特甚然其靈足以造此者求諸其傑¶
未見如公者焉公壮年以吕氏次序大學章句猶有¶
未安扵是自為次序今逺方學者傳録浸廣吾家獨¶
亡其藁公之子長者年將四十乃不知父嘗有是書¶
蓋自其省事惟見公正文講授故也公見善未嘗不¶
喜而稱道不浮其實見惡未嘗不惡而指摘不加其¶
罪兩益之辭無&KR0001;和一切之論無&KR0001;取疑似之跡不¶
<pb:KR4d0253_SBCK_028-15b>¶
輕實流傳之事不輕據故人之&KR0001;稱有&KR0001;未許人之¶
&KR0001;擯有&KR0001;不絶衆人&KR0001;决&KR0036;言盈庭公毎低回以致¶
裁抑憂世之士或病公首䑕不足以植風聲示懲勸¶
而公&KR0046;然持之自若近年以文祭舊生徒劉堯夫頌¶
其平日之羙責其晚節之過謂改之㝠㝠&KR0057;足為貴¶
其辭深切著明讀者無不感動理之&KR0001;存何間幽顯¶
當疑而决當决而疑均為不明也孰謂公首䑕㢤公¶
嘗名&KR0001;居齋曰庸學者因號庸齋先生然公未嘗言¶
其義學者亦未嘗有&KR0001;請公著述頗多皆未編次生¶
於宣和乙已十有二月十有四日辛亥卒扵紹熈辛¶
<pb:KR4d0253_SBCK_028-16a>¶
亥十月十日乙酉享年六十有七卒之前一夕起旋¶
小跌自是倦乏然就枕即熟睡覺時醫者視脉家人¶
進藥雖飲之必曰吾不起矣十日之朝侍疾者忽不¶
聞鼻息察公則已逝矣娶吳氏子四人損之益之賁¶
之升之女二人長先公二年卒未及許嫁次許嫁貴¶
溪張氏孫男一人女三人卜以紹熈壬子七月十有¶
二日葬于鄕之長慶寺側公以淳熈甲辰　夀聖慶¶
恩授迪功&KR0048;監潭州南嶽廟十六年已酉　上登極¶
覃恩進修職&KR0048;某效官重湖疾不侍藥歛不撫棺葬¶
不臨穴嗚呼痛㢤敬次序公平生以表墓某聞命之¶
<pb:KR4d0253_SBCK_028-16b>¶
日嘗請迎侍公曰子行矣吾往時當自訪子訃前數¶
日從公于夣自是節朔必夣見公嗚呼痛㢤東望隕¶
涕為之銘曰如珠潜光可以照夜公之明也如玉儲¶
潤可以賁山公之徳也表公之墳與斯銘其長存¶
&KR0090;山先生全集卷之二十八¶
