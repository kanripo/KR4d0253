# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:55.325234
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0518-031象山先生全集-卷第三十一.
<pb:KR4d0253_SBCK_031-1a>¶
𧰼山先生全集卷之三十一(外集)¶
　程文¶
　　問制科(解試)¶
對制科不可以有法制科而有法吾不知制科之𫠦¶
取者何人也以蝸蛭之餌垂海而冀吞舟之魚唐賈¶
至猶以為諸科之病今制科者天子𫠦自詔以待非¶
常之才也孰謂非常之才而可以區區之法制束而¶
取之乎然是科始扵漢盛扵唐至扵我宋其為法益¶
宻而其得人之盛視漢唐有優焉何哉愚嘗論之漢¶
病扵經唐病扵文長才異䏻之士𩔖多淪溺扵訓詁¶
<pb:KR4d0253_SBCK_031-1b>¶
聲律之間故漢唐之制舉不可以罪法我宋之盛莫¶
盛扵仁宗蓋其承三朝㴠養天下之乆和氣浹洽人¶
才衆多學術雅正經不病漢文不病唐而天聖復科¶
之詔又其圖治之心銳而求才之意切天下之士雷¶
動雲合欲振聳扵天子之庭者心洋洋而冠峩峩也¶
是以一舉而得富鄭公再舉而得張文定其餘如何¶
張蘇錢之流亦往往可稱數號為得人之盛然未㡬¶
而范文正公且言曰朝廷命試之際或將訪以不急¶
之務雜以非聖之書欲伺其𫠦未知誤其𫠦熟習適¶
足以誤多士之心非勸學育材之意也嘉祐之末蘇¶
<pb:KR4d0253_SBCK_031-2a>¶
文忠公制䇿之對且曰陛下𫠦為親䇿賢良之士者¶
以應故事而巳豈以臣言為真足有感扵陛下耶愚¶
以為仁宗英特之主好賢之誠蓋不後扵堯舜三王¶
而乃使當時大臣有誤多士之論制科之人有應故¶
事之&KR0003;者是蓋其法之罪也故天聖之法不可以不¶
變恭惟主上臨御以來十年三詔銳意方聞之彦凡¶
記誦傳註之僻識知侍從之艱咸汛掃而新之則夫¶
范文正𫠦謂誤多士者盖革之矣乃秋九月實試賢¶
良之士執事大人下教諸生以試之之時有可變而¶
通之之理謂今&KR0010;列郡不雨者非一則成湯之自責¶
<pb:KR4d0253_SBCK_031-2b>¶
宣王之憂民寗莊子之知天意臧文仲之知人事其¶
𫠦先𫠦宜可用可爲者冝有得扵大廷之對誠如是¶
則蘇文忠𫠦謂應故事者又革之矣雖然慶曆六年¶
監察御史唐詢嘗請如漢故事俟有災異然後舉之¶
親䇿當世要務罷試祕閣六篇參政吳育執以爲不¶
可愚嘗交譏其齷齪庸陋蓋詢之意非知待賢之體¶
而&KR0014;勉君以盡其禮顧患應科者之衆而欲設術以¶
抑其進爲育者正當誅其意而取其&KR0003;從而廣之若¶
曰思未治則舉之思遺逸則舉之有缺政則舉之有¶
災異則舉之有大謀議則舉之惟人君之𫠦欲舉欲¶
<pb:KR4d0253_SBCK_031-3a>¶
問毋拘以法毋限以時則是科之設庶乎其有&KR0024;而¶
是科之名庶乎其無愧矣不知出此而猥曰法不可¶
變嗚呼待賢良而有若待胥吏徒𨽻者存焉是尚為¶
不可變乎齷齪庸陋之臣不知待賢者之禮適以蕪¶
累明君之政如是㢤故曰天聖制科之法不可不變¶
若夫漢唐之時則未始有定法也𫠦謂舉之以五者¶
惟&KR0303;錯為然當時特詔有司諸侯王及三公九卿主¶
郡吏舉賢良而舉&KR0303;錯者適有五人耳若乃公孫弘¶
董仲舒谷永杜欽之流而推之選之舉之皆不必其¶
五也故彼之以五者非有定法而我之以二則法之¶
<pb:KR4d0253_SBCK_031-3b>¶
一定者也問之以三者惟董仲舒為然當時固以對¶
䇿者條貫靡竟統紀未終辭不别白㫖不分明故至¶
于再至于三耳若乃&KR0303;錯谷永杜欽皆止扵一篇而¶
公孫弘止扵復問&KR0004;不必其三也故彼之以三者&KR0004;¶
非定法而我之以一者則法之一定者也至扵應者¶
之多寡&KR0057;不可㮣論漢之應者以百數而唐永昌之¶
&KR0004;對䇿者至千餘當時張柬之為第一此狄仁傑之¶
𫠦謂宰相材而成誅二張之功者也固不可謂其應¶
者之多而𫠦得之非才也故曰漢唐之制科不可以¶
罪法若夫比方之事非承學之任故愚不復為執事¶
<pb:KR4d0253_SBCK_031-4a>¶
道謹對¶
　　料敵(解試)¶
曹操能註兵法而不䏻諭扵其子趙括䏻讀父書而¶
不見許扵其父兵家之變又豈可以言傳而迹窺也¶
㢤李靖佐李孝恭平蕭銑靖請乗水傳壘以爲必擒¶
及叩夷陵銑以惶駭而其敗軍之將適屯清溪靖乃¶
以爲不可擊孝恭擊之果以敗還賊委舟散掠靖視¶
其亂擊而破之孝恭繼進銑遂以䧏夫圖銑一事也¶
始而曰必擒中而曰不可撃終而擊其&KR0003;三變而無¶
一不酬知此則韓安國淮南王之&KR0003;可得而判矣李¶
<pb:KR4d0253_SBCK_031-4b>¶
徳&KR0073;之在劒南也追咎韋臯招徠群蠻之䇿以為召¶
冦之端撫納蕃將悉怛維州之降以為制敵之要夫¶
劒南一方也群蠻之來悉怛之至大畧相𩔖一以為¶
召冦一以為制敵而君子兩是其&KR0003;審乎此則耿國¶
柳渾之&KR0003;可得而知矣故孫武以兵為書而曰兵家¶
之勝不可先傳霍去病以兵為事而曰何至學古兵¶
法誠以兵家之變在扵機緘識畧之相符非可以言¶
傳而迹窺也然則髙祖之前料子房之决勝夫豈偶¶
然而已㢤嘗觀石勒素不知書聼讀漢書至食其立¶
六國事摶手驚曰此法當失何以得天下及至張良¶
<pb:KR4d0253_SBCK_031-5a>¶
借箸之&KR0003;則曰頼有此人耳以是知髙祖輟飯吐哺¶
之時豈無見乎其事之機而惟良之為信者後世書¶
生以陳迹臆見斷天下之成敗者豈不貽笑矣㢤若¶
夫宣帝之使單于慕義郭子儀之使回紇下拜此其¶
誠之𫠦感則又進乎兵矣¶
　　問賑濟(解試)¶
對賑濟之䇿前人之迹可求也然無得乎其本而惟¶
末之求則其䇿有時而窮文潞公之在成都也米價¶
騰貴因就諸城門相近院凡十八處减價而糶仍不¶
限其數張榜通衢異日米價遂减此蓋劉晏之遺意¶
<pb:KR4d0253_SBCK_031-5b>¶
然公&KR0338;無儲私囷且竭則其䇿窮矣趙清獻之守越¶
米價踊貴傍州皆榜衢路禁增米價清獻獨榜衢路¶
令有米者任增價糶之扵是諸路米商輻輳詣越米¶
價更賤民無餓莩此蓋盧坦之舊䇿然商路不通鄰¶
境無粟則其䇿窮矣舎是二䇿獨可取之冨民而冨¶
民之囷&KR0338;盈虚穀粟有無不得而知就令知之而閉¶
糶如&KR0004;又誠如明問𫠦慮以公家之𫝑𤼵民之私藏¶
以濟賑食不為無義顧其間尚多他利害故愚請舎¶
其末而論其本可乎漢倪寛以租不辦居殿當去官¶
百姓思之大家牛車小家&KR0018;擔乃更居最夫寛扵科¶
<pb:KR4d0253_SBCK_031-6a>¶
歛之方畧亦踈矣而能旦暮之間以殿為最則愛民¶
之心孚乎其下故也誠使今之縣令有倪寛愛民之¶
心感動乎其下則富民之粟出而邇臣散給之䇿可¶
得而施矣方畧之未至利害之未悉皆可次第而講¶
求若監司郡守不䏻以是心為明主謹擇縣令或憚¶
扵有𫠦按𤼵而務為因循舎貸則吾末如之何也巳¶
矣¶
　　問唐取民制兵建官(省試)¶
對古之是非得失常易論今之施設措置常難言論¶
古之是非得失而不及今之施設措置吾未見其為¶
<pb:KR4d0253_SBCK_031-6b>¶
果知古也然則古亦豈可以易言乎㢤取民制兵建¶
官之法蓋莫良扵三代遭秦變古先王之制掃地而¶
盡由漢以來因循苟簡視三代之法㡬以為不可復¶
行蓋不知大冬之寒可以推而為大夏之暑毫末之¶
小可以進而為合抱之大顧當為之以漸而不可以¶
驟反之也唐因魏隋之舊而成租調府衛之制官約¶
以六典而省之至扵七百三十此可以為復三代之¶
漸而唐之𫠦以為可稱者也至扵貧無以葬者許鬻¶
永業自狹鄕徙寛鄕者併鬻口分啓兼并之端開避¶
地之釁此固失在扵其法省官之&KR0004;自謂吾以此待¶
<pb:KR4d0253_SBCK_031-7a>¶
天下賢才足矣旣而增員外置寖廣而不復除此固¶
失在扵其身居重御輕之&KR0003;在唐固不䏻無蔽而府¶
兵之廢實出扵版圖隳而不可攷閱習弛而不可用¶
其源蓋與授田相表裏皆其立法之遺恨也彍&KR0016;兩¶
稅雖皆一時可喜之事而壊經常簡易之法馴致鉅¶
創大蠧而不䏻救承良法之弊不知脩而後之苟且¶
變更以偷一時之利而不顧其後此&KR0057;君子之𫠦深¶
惡不可諉前人之失而逭其誅至扵斜封墨敕之濫¶
則誠無足深責大抵君子之望扵唐者欲其等而上¶
之而唐愈下欲其推而進之而唐愈退其是非得失¶
<pb:KR4d0253_SBCK_031-7b>¶
豈不較然甚明㢤至推之扵今日則又有難言者唐¶
租調之法固可以爲復井田什一之漸矣然連阡陌¶
者難扵行削奪之法厭糟糠者無以爲播種之資削¶
奪之法不行則田畆孰給播種之資旣乏則租課孰¶
供况今之取扵民者斗斛之數定而輸再倍和市之¶
名存而直不給殊名異例不可殫舉而州縣遑遑有¶
乏須&KR0018;課之憂大農汲汲爲支柱權冝之計扵此而¶
議復租調之法誰曰爲通世務者唐府兵之法固可¶
爲復軍旅卒伍之漸矣然授田之制不行則府衛之¶
制不可復論况邇者兩淮流徙之民朝廷欲因賑救¶
<pb:KR4d0253_SBCK_031-8a>¶
之粟使耕荒棄之地以成屯田之業而議者猶懼資¶
儲之乏事弗克究列營而居&KR0018;米而㸑者或者猶懼¶
拊循之未至居䖏之未安習勤之未集而遽欲望&KR0013;¶
堅蹠勁扵田畆捨鋤釋耒之人亦已難矣扵此而言¶
府衛之制蓋索商舶扵北&KR0538;之涯者也唐虞官百夏¶
商官倍周官三百六十而唐承隋後官不勝衆驟而¶
約之七百有竒則復古建官亦莫近扵唐矣今之内¶
而府寺&KR0163;局外而叅幕佐貳可以罷而省之者蓋不¶
為少天下莫不知之而朝廷之憚為此者則懼夫衣¶
裳之流離而無以生也今雖不省而受任者或數千¶
<pb:KR4d0253_SBCK_031-8b>¶
里需次者或八九年奪園夫紅女之利不復可以責¶
士大夫為省官之&KR0003;則又不可無以䖏此故曰論古¶
之是非得失者易言今之施設措置者難然則三代¶
之法其終不可復矣乎曰大夏之暑大冬之推也合¶
抱之木毫末之進也况夫脩已以安百姓篤恭而天¶
下平仲尼謂朞月而可三年有成有包荒之量有馮¶
河之勇有不遐遺之明有朋亡之公扵復三代乎何¶
有愚不佞他日執事大人論思之次願與聞焉¶
　　問徳仁功利¶
對仲尼屢歎管仲之功而遊扵其門者五尺童子羞¶
<pb:KR4d0253_SBCK_031-9a>¶
稱焉曽西有𫠦不爲孟子有𫠦不願威公由莒轉戰¶
而入齊管仲釋囚拘而相之其學焉而後臣之也孟¶
子至與成湯伊尹同稱然觀其始志不過欲立功名¶
扵天下以自尊榮其身而已豈有匹夫匹婦有不與¶
&KR0013;堯舜之澤者若已推而納之溝中之心㢤召陵之¶
役反未及國而陳轅濤塗之執驕恣之迹已形其視¶
成湯之慙徳爲如何嗚呼此功利徳仁之𫠦從分歟¶
唐太宗與裴寂劉文静謀動髙祖時其志無異於威¶
公管仲之事及其有天下之後致正觀之治而論者¶
以爲庶㡬三代之王吾獨扵其聼魏徴之言而見之¶
<pb:KR4d0253_SBCK_031-9b>¶
宇文士及稱南衙群臣靣折庭爭陛下不得舉手蓋¶
當時輔拂鯁挺之臣不獨徴而已顧獨徴之言為&KR0057;¶
詳且切取徴之言而讀之蓋有冨翁貴仕之𫠦不䏻¶
堪者而太宗富有天下貴為天子功業皆其𫠦自致¶
而䏻俯首抑意聴拂逆之辭扵疇昔𫠦惡之臣嗚呼¶
此其𫠦以致正觀之治庶㡬扵三代之王者乎恭惟¶
主上盛徳至仁其學蓋出扵五帝三王而俯取唐太¶
宗徳仁功利之問與魏徴之𫠦以對者𤼵扵奎書形¶
扵詔㫖詢及侍臣一何其徳之盛仁之熟勉勉亹亹¶
而無有窮已也實天下萬世之幸執事大人仰取而¶
<pb:KR4d0253_SBCK_031-10a>¶
俯用之䇿諸生扵旅試之塲甚大惠也設功利徳仁¶
之疑扵魏徴之辭愚旣以齊威管仲之事决之扵前¶
矣至扵帝王之徳之仁豈但如匹夫見扵脩身齊家¶
而己之&KR0003;愚&KR0060;以爲不然夫𫠦謂脩身齊家者非夫¶
&KR0346;小亷矜小行以自託扵鄕黨者然也顔子視聽言¶
動之間曾子容貌辭氣顔色之際而五帝三王臯䕫¶
稷契伊吕周召之功勲徳業在焉故大學言明明徳¶
扵天下者取必扵格物致知正心誠意之間愚不敏¶
姑誦𫠦聞執事大人幸恕其狂斐¶
　　問漢文武之治¶
<pb:KR4d0253_SBCK_031-10b>¶
對嘗讀洪範至扵沉潜剛克髙明柔克之辭未嘗不¶
反覆深攷而敬思之以為古先帝王之𫠦以未嘗不¶
學而求警戒磨勵之心未嘗不切也執事教諸生以¶
漢文帝武帝之事愚獨以學而斷二君之失夫文帝¶
之為君固寛仁之君也然其質不䏻不偏於柔故其¶
承高惠之後天下無事不知上古聖人弦弧剡矢重¶
門擊柝之義安扵嫁胡之恥不䏻&KR0346;邉備講武練兵¶
以戒不虞而匈奴大舉入邉者數四甚至候&KR0016;逹扵¶
雍甘泉僅嚴細柳㶚上&KR0068;門之屯雖拊髀求將御鞍¶
講武而志終不遂使其有學以輔之而知髙明之義¶
<pb:KR4d0253_SBCK_031-11a>¶
必不至於此矣武帝之為君固英明之君也然其質¶
不䏻不偏扵剛故其承文帝冨庶之後貫朽粟腐憤¶
然欲犂匈奴之庭以刷前世之恥然不知舞干格苗¶
因壘降崇之事不止衞青霍去病之師而窮貳師之¶
兵至於海内虚耗戸口减半雖下輪臺哀痛之詔亦¶
無及矣飄風不終朝驟雨不終日執事謂始作者有¶
以基之信其然乎使其有學以輔之而知沉潜之義¶
不至扵此矣嗚呼冨庶之效雖遼扵虚耗之報而拊¶
髀之歎有不如輪臺之哀堯舜三王之心吾於漢武¶
帝末年之詔而知之此吾𫠦以重惜其無學以輔之¶
<pb:KR4d0253_SBCK_031-11b>¶
<pb:KR4d0253_SBCK_031-11b>¶
