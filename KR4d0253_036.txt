# -*- mode: mandoku-view; -*-
#+TITLE: 象山先生全集
#+DATE: 2015-09-11 13:02:55.578754
#+PROPERTY: ID KR4d0253
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0518-036象山先生全集-卷第三十六.
<pb:KR4d0253_SBCK_036-1a>¶
象山先生全集卷之三十六¶
　年譜¶
先生諱九淵字子靜姓陸氏陸出嬀姓周武王封媯¶
滿扵陳春秋時陳公子敬仲適齊别其氏曰田後田¶
氏有齊至宣王時封其少子通于平原陸鄉又别其¶
氏為陸通曽孫烈為吳令子孫避為吳郡吳縣人烈¶
三十九世至希聲論著甚多晚嵗相唐昭宗卒謚文¶
公生六子次子崇生徳遷五代末避地扵撫州金谿¶
觧囊中資装置田治生貲髙閭里為金谿陸氏之祖¶
居延福鄕之青田第四子諱有程先生髙祖也愽學¶
<pb:KR4d0253_SBCK_036-1b>¶
扵書無所不觀曽祖諱演能世其業寛厚有容祖戬¶
爲第四子趣尚清髙不治生産考諱賀字道鄉生有¶
異禀端重不伐究心典籍見扵躬行酌先儒冠昏喪¶
祭之禮行于家弗用異教家道整者著聞于州里贈¶
宣教郎生六子長九思字子疆與鄉舉封從政郎弟¶
梭山撰行状有家問朱子爲政¶
　畧云家問所以詞飾其子孫者不以不得科第爲¶
　病而深以不識禮義爲憂其慇懃懇切反覆暁譬¶
　說盡事理無一毫勉強縁飾之意而慈祥篤實之¶
　氣藹然諷味數四不能釋手云¶
<pb:KR4d0253_SBCK_036-2a>¶
次九叙字子儀公正通敏時賢稱曰䖏士善治生總¶
藥肆以足其家先生撰墓表次九臯字子昭少力學¶
文行俱優與鄉舉晩得官終修職郎監潭州南嶽廟¶
名齋曰庸學者號庸齋先生有文集先生撰墓表次¶
九韶字子美不事塲屋兄弟共講古學與朱元晦友¶
善首言太極圖說非正又因其奏立社倉之制行于¶
鄉民甚徳之與學者講學扵近地名梭山梭山在金¶
谿陸氏義門之東是也號曰梭山居士諸司列薦以¶
居士應詔舉遺逸臨終自撰終禮戒不得銘墓有文¶
集曰梭山日記¶
<pb:KR4d0253_SBCK_036-2b>¶
　中有居家正本及制用各二篇¶
次九齡字子夀生而頴悟能歩移則容止有法少有¶
大志浩愽無涯涘嘗與郷舉𥙷入太學已負重名知¶
名士無不師尊之登進士第授桂陽教授以不便迎¶
侍陳乞不赴改興國教授未滿丁艱服除授全州教¶
授未上而卒為時儒宗道徳繋天下重望特贈朝奉¶
郎直秘閣賜謚文逹名齋曰復學者稱復齋先生有¶
文集行于世¶
嘉定間撫州守髙商老刋文集于郡治自為序¶
先生状其行吕成公銘其墓朱文公書其碑次則先¶
<pb:KR4d0253_SBCK_036-3a>¶
生與復齋先生齊名稱為江西二陸以比河南二程¶
謹序次家世本末大畧于此而先生之道徳事功則¶
表年以繋之于后云髙宗紹興九年巳未二月乙亥¶
辰時先生始生¶
紹興十年庚申先生二嵗¶
紹興十一年辛酉先生三嵗㓜不戯弄¶
　冬十一月十五日母孺人饒氏卒&KR0830;郷之楊美嶺¶
紹興十二年壬戌先生四嵗靜重如成人¶
　常侍宣教公行遇事物必致問一日忽問天地何¶
　所窮際公笑而不答遂深思至忘寢食緫角誦經¶
<pb:KR4d0253_SBCK_036-3b>¶
　夕不寐不脫衣履有弊而無壊指甲甚脩足跡未¶
嘗至庖厨常自灑掃林下宴坐終日立于門過者¶
　駐望稱歎以其端荘雍容異常兒¶
紹興十三年癸亥先生五嵗入學讀書紙隅無捲摺¶
紹興十四年甲子先生六嵗¶
　侍親㑹嘉禮衣以華好却不受季兄復齋先生年¶
　十三舉禮經以告乃受¶
紹興十五年乙丑先生七嵗得郷譽¶
　嘗云某七八嵗時常得郷譽只是荘敬自持心不¶
愛戲¶
<pb:KR4d0253_SBCK_036-4a>¶
紹興十六年丙寅先生八歲¶
　讀論語學而即疑有子三章及㸔孟子到曾子不¶
肯師事有子至江漢以濯之秋陽以暴之等語因¶
　歎曾子見得聖人髙明潔白如此又丱角時聞人¶
　誦伊川語云伊川之言奚為與孔孟之言不類蓋¶
　生而清明有如此者梭山嘗云子靜弟髙明自㓜¶
　巳不同遇事逐物皆有省發嘗聞鼓聲振動䆫櫺¶
　亦豁然有覺其進學毎如此¶
紹興十七年丁卯先生九歲¶
善屬文包敏道祭文云九嵗屬文能自逹¶
<pb:KR4d0253_SBCK_036-4b>¶
紹興十八年戊辰先生十嵗¶
　復齋入郡庠侍諸兄誦講衣冠未嘗解弛先生徃¶
　侍學焉文雅雍容衆咸驚異有老儒謂前廊吳茂¶
　榮曰君有愛女欲得佳壻無踰此郎因以為婣¶
紹興十九年已已先生十一嵗讀書有覺¶
從㓜讀書便着意未嘗放過外視雖若閑暇實勤¶
　攷索伯兄緫家務嘗夜分起見先生觀書或秉燭¶
檢書最㑹一見便有疑一疑便有覺後嘗語學者¶
　曰小疑則小進大疑則大進嘗云向與復齋家兄¶
讀書踈山寺止是一部論語更無他書或問曾見¶
<pb:KR4d0253_SBCK_036-5a>¶
先生将聖人與門人語分門各自録作一䖏㸔先¶
　生曰此是㓜小時事¶
紹興二十年庚午先生十二歲¶
紹興二十一年辛未先生十三歲因宇宙字義篤志¶
　聖學¶
與李侍郎及權郡書皆云十三志古人之學先生¶
　自三四歲時思天地何所窮際不得至扵不食宣¶
　教公呵之遂姑置而胸中之疑終在後十餘歲因¶
　讀古書至宇宙二字解者曰四方上下曰宇徃古¶
　來今曰宙忽大省曰元來無窮人與天地萬物皆¶
<pb:KR4d0253_SBCK_036-5b>¶
　在無窮之中者也乃接筆書曰宇宙内事乃已分¶
　内事已分内事乃宇宙内事又曰宇宙便是吾心¶
　吾心即是宇宙東海有聖人出焉此心同也此理¶
　同也西海有聖人出焉此心同也此理同也南海¶
　北海有聖人出焉此心同也此理同也千百世之¶
　上至千百世之下有聖人出焉此心此理亦莫不¶
　同也故其啓悟學者多及宇宙二字如曰道塞宇¶
　宙非有所隱遁在天曰隂陽在地曰剛柔在人曰¶
　仁義仁義者人之本心也又曰是理充塞宇宙天¶
　地順此而動故日月不過而四時不忒聖人順此¶
<pb:KR4d0253_SBCK_036-6a>¶
　而動故刑罰清而民服又曰此理塞宇宙誰能逃¶
　之順之則吉逆之則㓙又曰宇宙不曾限隔人人¶
　自限隔宇宙是年復齋因讀論語命先生近前問¶
　云㸔有子一章如何先生曰此有子之言非夫子¶
　之言復齋曰孔門除却曾子便到有子未可輕議¶
　先生曰夫子之言簡易有子之言支離復齋嘗扵¶
　䆫下讀程易至艮其背四句反覆誦讀不巳先生¶
　偶過其前復齋問曰汝㸔程正叔此叚如何先生¶
　曰終是不直截明白艮其背不獲其身無我行其¶
　庭不見其人無物復齋大喜¶
<pb:KR4d0253_SBCK_036-6b>¶
紹興二十二年壬申先生十四嵗¶
　與徐任伯書曰某氣質素弱年十四五手足未嘗¶
　温暖後以稍知所向體力亦隨壮也嘗云吾扵踐¶
　履未能純一然才自警䇿便與天地相似¶
紹興二十三年癸酉先生十五嵗¶
　𥘉夏侍長上郊行分韻得偕字詩云講習豈無樂¶
　鑚磨未有涯書非貴口誦學必到心齋酒可陶吾¶
　性詩堪述所懐誰言曾點志吾得與之偕¶
紹興二十四年甲戌先生十六歲¶
　讀三國六朝史見夷狄亂華又聞長上道靖康間¶
<pb:KR4d0253_SBCK_036-7a>¶
事乃剪去指爪學弓馬然胷中與人異未嘗失了¶
嘗云做得工夫實則所說即實事所指人病即實¶
　病又云吾人讀春秋知中國夷狄之辨二聖之讐¶
　豈可不復所欲有甚扵生所惡有甚扵死今吾人¶
髙居優㳺亦可為耻乃懐安非懷義也此皆是實¶
　理實說¶
紹興二十五年乙亥先生十七嵗¶
　作大人詩(見前卷/二十五)¶
紹興二十六年丙子先生十八歲¶
紹興二十七年丁丑先生十九歲¶
<pb:KR4d0253_SBCK_036-7b>¶
紹興二十八年戊寅先生二十嵗¶
紹興二十九年己卯先生二十一嵗¶
紹興三十年庚辰先生二十二嵗¶
紹興三十一年辛巳先生二十三嵗¶
紹興三十二年壬午先生二十四嵗秋試以周禮郷¶
　舉¶
　𥘉先生未肯赴舉復齋素善臨川李侍郎浩毎為¶
　公言之是年春俾姪煥之侍先生同訪公公觀其¶
　贄見之書大竒之留數日力勉其赴舉歸則題秋¶
試家状者在門閱其籍則諸家經賦咸在惟無周¶
<pb:KR4d0253_SBCK_036-8a>¶
　禮先生即以此注籍蒲節後始精考周禮求程文¶
　觀之及期三日之試寫其所學無凝滯考官王景¶
　文質批曰毫髪無遺恨波瀾獨老成拆號日先生¶
　偶過梭山方鼓琴捷吏至曲終而後問之再鼓一¶
　曲乃歸先生第四名外舅吳漸第九名見舉送官¶
　啓末云某少而慕古長欲窮源不與世俗背馳而¶
　非必将與聖賢同歸而止忘巳意之弗及引重任¶
　以自強謂先哲同是人而徃訓豈欺我窮則與山¶
　林之士約六經之㫖使孔孟之言復聞扵學者逹¶
　則與廟堂群公還五服之地使堯舜之化純𬒳扵¶
<pb:KR4d0253_SBCK_036-8b>¶
　斯民云云先生嘗云吾自應舉未嘗以得失為念¶
　塲屋之文只是直寫胸襟故作貴谿縣學記云不¶
　狥流俗而正學以言者豈皆有司之所棄天命之¶
　所遺又嘗云復齋家兄一日問曰吾弟今在何處¶
　做工夫某荅曰在人情事勢物理上做工夫復齋¶
　應之而巳若知物價之低昻與夫辨物之美惡眞¶
　偽則吾不可謂之不能然吾之所謂做工夫者非¶
　此之謂也又云吾家合族而食毎輪差子弟掌庫¶
　二年某適當其職所學大進這方是執事敬¶
　冬十月二十七日丁父宣教公憂&KR0830;饒州安仁縣¶
<pb:KR4d0253_SBCK_036-9a>¶
　崇徳郷之毛源¶
孝宗隆興元年癸未先生二十五嵗¶
隆興二年甲申先生二十六嵗¶
乾道元年乙酉先生二十七嵗¶
　有與童伯虞書(見前三/卷首)¶
乾道二年丙戌先生二十八嵗¶
乾道三年丁亥先生二十九歲¶
　冬成嘉禮孺人吳氏始大歸也¶
乾道四年戊子先生三十歲¶
乾道五年已丑先生三十一嵗¶
<pb:KR4d0253_SBCK_036-9b>¶
乾道六年庚寅先生三十二嵗¶
乾道七年辛卯先生三十三嵗秋試以易經再郷舉¶
　考官批義卷云如端人正士衣冠佩玉論䇿批如¶
　其義¶
　得觧見提舉書(見前/卷四)¶
　八月十七日子持之生¶
乾道八年壬辰先生三十四嵗春試南宫奏名時尤¶
　延之袤知舉吕伯恭祖謙為考官讀先生易卷至¶
　狎海上之鷗逰吕梁之水可以謂之無心不可以¶
　謂之道心以是而洗心退藏吾見其過焉而溺矣¶
<pb:KR4d0253_SBCK_036-10a>¶
　濟溱洧之車移河内之粟可以謂之仁術不可以¶
　謂之仁道以是而同乎民交乎物吾見其淺焉而¶
　膠矣擊節嘆賞又讀天地之性人為貴論至嗚呼¶
　循頂至踵皆父母之遺體俯仰乎天地之間惕然¶
　朝夕求寡乎愧怍而懼弗能倘可以庶㡬扵孟子¶
　之塞乎天地而與聞夫子人為貴之說乎愈加嘆¶
　賞至䇿文意俱髙伯恭遽以内難出院乃嘱尤公¶
　曰此卷超絶有學問者必是江西陸子靜之文此¶
　人斷不可失也又併嘱考官趙汝愚子直二公亦¶
　嘉其文遂中選他日伯恭㑹先生曰未嘗欵承足¶
<pb:KR4d0253_SBCK_036-10b>¶
　下之教一見髙文心開目明知其為江西陸子靜¶
　也¶
　徐誼子宜侍學¶
　子宜侍先生毎有省同赴南宫試論出天地之性¶
　人為貴試後先生曰某欲說底却𬒳子宜道盡但¶
　某所以自得受用底子宜却無曰雖欲自異扵天¶
　地不可得也此乃某平日得力處¶
　夏五月廷對賜同進士出身¶
　先生旣奏名聲振行都廷對考官意其必慷慨極¶
　言天下事欲取寘首列及唱第乃在末甲或問之¶
<pb:KR4d0253_SBCK_036-11a>¶
　先生曰見君之𥘉豈敢過直識者稱其得事君之¶
　體云¶
　在行都諸賢從㳺¶
　先生朝夕應酬問答學者踵至至不得寢者餘四¶
　十日所以自奉甚薄而精神益強聼其言者興起¶
　甚衆時永嘉蔡㓜學行之為省元連日無所問難¶
　似不能言者先生從容問其所志乃荅曰㓜學之¶
　志在扵為善而已先生嘉嘆而勉勵焉四明楊敬¶
　仲時主富陽簿攝事臨安府中始承教扵先生及¶
　反富陽三月二十一日先生過之問如何是本心¶
<pb:KR4d0253_SBCK_036-11b>¶
　先生曰惻隱仁之端也羞惡義之端也辭譲禮之¶
　端也是非智之端也此即是本心對曰簡兒時巳¶
　暁得畢竟如何是本心凡數問先生終不易其說¶
　敬仲亦未省偶有鬻扇者訟至于庭敬仲斷其曲¶
　直訖又問如𥘉先生曰聞適來斷扇訟是者知其¶
　為是非者知其為非此即敬仲本心敬仲忽大覺¶
　始北面納弟子禮故敬仲毎云簡發本心之問先¶
　生舉是日扇訟是非荅簡忽省此心之無始末忽¶
　省此心之無所不通先生嘗語人曰敬仲可謂一¶
　日千里○復齋與學者書云子靜入浙則有楊簡¶
<pb:KR4d0253_SBCK_036-12a>¶
　敬仲石崇昭應之諸葛誠之胡拱逹才髙宗商應¶
　時孫應朝季和從之游其餘不能悉數皆亹亹篤¶
　學尊信吾道甚可喜也先生六月二十九日復如¶
　富陽七月𥘉九日舟離富陽¶
　秋七月十六日至家¶
　逺近風聞來親炙𥘉以存名讀書之齋與曽宅之¶
　書云某舊亦嘗以存名讀書之齋家之東扁曰槐¶
　堂槐堂前有古槐木至今猶存乃學徒講學之地¶
　又堂東有陋室西有髙軒北囱南囱東有隱室又¶
　曰留軒西有玉淵又近家之西有茅堂○與包顯¶
<pb:KR4d0253_SBCK_036-12b>¶
　道書云貴溪桂店一族甚盛其子弟有徳輝者今¶
　夏來䖏茅屋西南有八石寺與顔子堅書云向者¶
　任八石寺嘗納區區之忠先生旣受徒即去今世¶
　所謂學䂓者而諸生善心自興容禮自荘雍雍于¶
　于后至者相觀而化蓋先生深知學者心術之㣲¶
　言中其情或至汗下有懐于中而不能自曉者為¶
　之條析其故悉如其心亦有相去千里素無雅故¶
　聞其大槩而盡得其為人嘗有言曰念慮之不正¶
　者頃刻而知之即可以正念慮之正者頃刻而失¶
　之即為不正有可以形迹觀者有不可以形迹觀¶
<pb:KR4d0253_SBCK_036-13a>¶
　者必以形迹觀人則不足以知人必以形迹繩人¶
　則不足以救人又曰今天下學者唯兩途一途朴¶
　實一途議論同里朱桴濟道弟泰卿亨道長於先¶
　生皆來問道與人書云近到陸宅先生所以誨人¶
　者深切著明大槩是令人求放心其有志扵學者¶
　數人相與講切無非此事不復以言語文字為意¶
　令人歎仰無已其有意作文者令収拾精神涵養¶
　徳性根本旣正不患不能作文陳正已劉伯文皆¶
　不爲文字也旴江傅子淵云夣泉向來只知有舉¶
　業觀書不過資意見耳後因困志知反時陳正已¶
<pb:KR4d0253_SBCK_036-13b>¶
　自槐堂歸問先生所以教人者正已曰首尾一月¶
　先生諄諄只言辨志又言古人入學一年早知離¶
　經辨志今人有終其身而不知自辨者是可哀也¶
　夣泉當時雖未領略終念念不置一日讀孟子公¶
　孫丑章忽然心與相應胷中豁然蘇醒嘆曰平生¶
　多少志念精力却一切着在功利上自是始辨其¶
　志雖然如此猶未知下手䖏及親見先生方得箇¶
　入頭䖏嘗云傅子淵自此歸其家陳正已問之曰¶
　陸先生教人何先對曰辨志復問曰何辨對曰義¶
　利之辨若子淵之對可謂切要周伯熊來學先生¶
<pb:KR4d0253_SBCK_036-14a>¶
　問學何經對曰讀禮記曾用工扵九容乎曰未也¶
　且用功扵此後徃問學于晦庵晦庵曰僊里近陸¶
先生曾見之否曰亦嘗請教具述所言晦庵曰公¶
來問某某亦不過如此說¶
答諸葛受之書(見前/卷三)答舒西美書(見前/卷五)¶
乾道九年癸巳先生三十五嵗春閏二月十四日荅¶
陳正已書(見前卷/十二)¶
　三月十七日和王弱翁銓闈中詩冬十一月送毛¶
　原善序(見前卷/二十)¶
淳熈元年甲午先生三十六嵗三月赴部調官過四¶
<pb:KR4d0253_SBCK_036-14b>¶
　明遊㑹稽浹兩旬復至都下授迪功郎隆興府靖¶
　安縣主簿五月二十六日訪吕伯恭于衢¶
　伯恭與汪聖錫書云陸君相聚五六日淳篤敬直¶
　流軰中少見其比又與陳同甫書云自三衢歸陸¶
　子靜相待累日又晋七八日昨日始行篤實淳直¶
　朋㳺間未易多得渠云雖未相識毎見尊兄文字¶
　開豁軒翥甚欲得相聚覺其意甚勤非論文者也¶
與徐子宜書(見前/卷五)¶
　秋八月十二日子循之生¶
淳熈二年乙未先生三十七嵗吕伯恭約先生與季¶
<pb:KR4d0253_SBCK_036-15a>¶
　兄復齋㑹朱元晦諸公于信之鵝湖寺復齋云云¶
(見前卷/三十四)元晦歸後三年乃和前詩云徳業流風夙¶
　所欽别離三載更關心偶携藜杖出寒谷又枉藍¶
　輿度逺岑舊學商量加䆳宻新知培養轉深沉只¶
　愁說到無言䖏不信人間有古今後信州守楊汝¶
　礪建四先生祠堂于鵝湖寺勒陸子詩于石復齋¶
　與張欽夫書云某春末㑹元晦扵鉛山語三日然¶
　皆未能無疑按吕成公譜乙未四月訪朱文公于¶
　信之鵝湖寺陸子靜子夀劉子澄及江浙諸友皆¶
　㑹留止旬日鄒斌俊父錄云朱吕二公話及九卦¶
<pb:KR4d0253_SBCK_036-15b>¶
　之序先生因亹亹言之大畧謂復是本心復䖏如¶
　何列在第三卦而先之以履與謙蓋履之為卦上¶
　天下澤人生斯世須先辨得俯仰乎天地而有此¶
　一身以逹扵所履其所履有得有失又繫扵謙與¶
　不謙之分謙則精神渾収聚扵内不謙則精神渾¶
　流散扵外惟䏻辨得吾一身所以在天地間舉錯¶
　動作之由而歛藏其精神使之在内而不在外則¶
　此心斯可得而復矣次之以常固又次之以損益¶
　又次之以困蓋本心既復謹始克終曽不少廢以¶
　得其常而至扵堅固私欲日以消磨而為損天理¶
<pb:KR4d0253_SBCK_036-16a>¶
　日以澄瑩而爲益雖渉危蹈險所遭多至扵困而¶
　此心卓然不動然後扵道有得左右逄其原如鑿¶
　井取泉䖏䖏皆足蓋至扵此則順理而行無纎毫¶
　透漏如巽風之散無徃不入雖宻房奥室有一縫¶
　一罅即能入之矣二公大服朱亨道書云鵝湖講¶
　道切誠當今盛事伯恭蓋慮陸與朱議論猶有異¶
　同欲㑹歸扵一而定其所適從其意甚善伯恭蓋¶
　有志扵此語自得則未也臨川趙守景明邀劉子¶
　澄趙景昭景昭在臨安與先生相欵亦有意扵學¶
　又云鵝湖之㑹論及教人元晦之意欲令人泛觀¶
<pb:KR4d0253_SBCK_036-16b>¶
慱覧而後歸之約二陸之意欲先發明人之本心¶
　而後使之慱覧朱以陸之教人爲太簡陸以朱之¶
教人爲支離此頗不合先生更欲與元晦辯以爲¶
堯舜之前何書可讀復齋止之趙劉諸公拱聼而¶
　已先發明之說未可厚誣元晦見二詩不平似不¶
　能無我元晦書云某未聞道學之懿茲幸獲奉餘¶
　論所恨匆匆别去彼此之懐皆若有未既者然警¶
　切之誨佩服不敢忘也還家無便寫此少見拳拳¶
冬十一月十五日作敬齋記(見前卷/十九)¶
淳熈三年丙申先生三十八嵗與王順伯書再書(俱/見)¶
<pb:KR4d0253_SBCK_036-17a>¶
(前卷/二)¶
淳熈四年丁酉先生三十九嵗春正月十四日丁繼¶
　母太孺人鄧氏憂&KR0830;鄕之官山¶
　先生事繼母與諸兄曲盡孝道嘗聞孝宗皇帝聖¶
　語陸九淵滿門孝弟者也¶
淳熈五年戊戌先生四十嵗¶
淳熈六年巳亥先生四十一嵗服除授建寜府崇安¶
　縣主簿¶
淳熈七年庚子先生四十二嵗在滋瀾¶
　先生因居之南五里有園林屋宇扁是名與包顯¶
<pb:KR4d0253_SBCK_036-17b>¶
　道書云今歲與朋友讀書在滋瀾¶
　春聞張欽夫卒¶
　與包顯道書(見前/卷六)¶
　秋九月二十九日季兄復齋先生卒¶
　復齋臨終云比來見得子靜之學甚明恨不更相¶
　與切磋見此道之大明耳先生嘗曰復齋先生涵¶
　養深宻躬行篤實¶
　朱元晦與林擇之書云陸子靜兄弟其門人有相¶
　訪者氣象皆好此間學者却與渠相反𥘉謂只在¶
　此講道漸涵自能入徳不謂末流之弊只成說話¶
<pb:KR4d0253_SBCK_036-18a>¶
　至人倫日用最切近䖏都不得毫末氣力不可不¶
　深懲而痛警之也¶
冬十一月望日作復齋行状十二月己酉&KR0830;于鄕之¶
　萬石塘¶
淳熈八年辛丑先生四十三嵗春二月訪朱元晦于¶
　南康¶
　時元晦爲南康守與先生泛舟樂曰自有宇宙以¶
　來已有此溪山還有此佳客否乃請先生登白鹿¶
　洞書院講席先生講君子喻扵義小人喻扵利一¶
　章畢乃離席言曰熹當與諸生共守以無忘陸先¶
<pb:KR4d0253_SBCK_036-18b>¶
　生之訓再三云熹在此不曽說到這裏負愧何言¶
　乃復請先生書其說先生書講義(見前二/十三卷)尋以講¶
　義刻于石先生云講義述扵當時發明精神不盡¶
　當時說得來痛快至有流涕者元晦深感動天氣¶
　㣲冷而汗出揮扇元晦又與楊道夫云曾見陸子¶
　靜義利之説否曰未也曰這是子靜來南康熹請¶
　說書却說得這義利分明是說得好如云今人只¶
　讀書便是利如取解後又要得官得官後又要改¶
　官自少至老自頂至踵無非爲利說得來痛快至¶
　有流涕者¶
<pb:KR4d0253_SBCK_036-19a>¶
　秋作祭吕伯恭文(見前卷/二十六)¶
　丞相少師史浩薦先生六月二十三日得㫖都堂¶
　審察陞擢先生不赴薦云陸某淵源之學沉粹之¶
　行軰行推之而心理悟融出扵自得者也¶
淳熈九年壬寅先生四十四嵗¶
　項平甫來書畧云安世聞陸先生之名言者不一¶
　徃得交扵傳子淵警發柔惰自此歸向取師之意¶
　始定奉親之官越土多見髙第及門子弟愈覺不¶
　能自已雖未得親承扵罄欬然受沾汚渥亦已多¶
　矣獨念心師之乆不可不以尺紙布萬一伏乞加¶
<pb:KR4d0253_SBCK_036-19b>¶
　察一二年來數鉅公相繼淪落任是事者獨先生¶
　與朱先生耳¶
　侍從復上薦得㫖與職事官(薦辭/未詳)除國子正秋𥘉¶
　先生赴國學與陳倅書(見前/卷七)¶
　始講書八月十七日講春秋六章九月享明堂為¶
　分獻官¶
淳熈十年癸卯先生四十五嵗在國學¶
　二月七日講春秋九章七月十五日講春秋五章¶
　十一月十三日講春秋四章諸生叩請孳孳啓諭¶
　如家居教授感發良多¶
<pb:KR4d0253_SBCK_036-20a>¶
　朱元晦來書畧云比約諸葛誠之在齋中相聚極¶
　有益浙中士人賢者皆歸席下比來所得為多幸¶
　甚再書云歸來臂痛病中絶學損書却覺得身心¶
　収𬋩似有少進䖏向來汎濫真是不濟事恨未得¶
　欵曲承教盡布此懐也¶
　項平甫再書畧云某自㓜便欲爲善士今年三十¶
　一矣欲望尊慈特賜指教云云荅書不傳按朱元¶
　晦荅平甫書云所語六國正語三復爽然所以警¶
　扵昏者為厚矣大抵子思以來教人之法尊徳性¶
　道問學兩事為用力之要今子靜所說尊徳性而¶
<pb:KR4d0253_SBCK_036-20b>¶
　某平日所聞却是道問學上多所以為彼學者多¶
　持守可觀而㸔道理全不仔細而熹自覺扵義理¶
　上不亂說却扵緊要事上多不得力今當反身用¶
　力去短集長庻不墮一邉耳先生聞之曰朱元晦¶
　欲去兩短合兩長然吾以爲不可旣不知尊徳性¶
　焉有所謂道問學¶
　冬遷勅令所刪定官先生在勅局同志之士相從¶
　講切不替僚友多賢相與問辯大信服¶
　與漕使尤延之書畧云朱元晦在南康已得太嚴¶
　之聲元晦之政亦誠有病然恐不能泛然以嚴病¶
<pb:KR4d0253_SBCK_036-21a>¶
　之使罰當其罪刑故無小遽可以嚴而非之乎某¶
　嘗謂不論理之是非事之當否而汎然爲寛嚴之¶
　論者乃後世學術議論無根之弊道之不明政之¶
　不理由此其故也元晦浙東救旱之政比者屢得¶
　浙中親舊書及道途所傳頗知梗槩浙人殊頼自¶
　劾一節尤爲適宜其誕慢以僥寵禄者當少阻矣¶
　至如其間言事䖏誠如來諭所言者云¶
　嚴陵詹子南侍學○阜民𥘉見先生不能盡記所¶
　言大指云凡欲學者當先識義利公私之辨今所¶
　學果為何事人生天地間爲人自當盡人道學者¶
<pb:KR4d0253_SBCK_036-21b>¶
　所以為學學為人而巳非有為也又云孔子弟子¶
　如子㳺子夏宰我子貢雖不遇聖人亦足以號名¶
　學者為萬世師然卒得聖人之傳者回之愚參之¶
　魯蓋病後世學者溺扵文義知見徼繞蔽惑愈甚¶
　不可入道耳阜民旣還邸遂屏棄諸書及後來疑¶
　其不可又問先生則曰某何嘗不許人讀書不知¶
　此後有事在又曰讀書不必窮索平易讀之識其¶
　可識者乆将自明毋恥不知先生舉孟子鈞是人¶
　也一章云須先使心官不曠其職子南因是便収¶
　此心如此半月一日下樓忽覺此心已復澄瑩中¶
<pb:KR4d0253_SBCK_036-22a>¶
　立遂見先生先生目逆而視之曰此理巳顯也¶
淳熈十一年甲辰先生四十六嵗在勅局春祀祚徳¶
廟為獻官(記事始末/書于祠下)¶
朱元晦書略云勅局時與諸公相見亦有可告語¶
者否扵律令中極有不合道理不近人情䖏隨事¶
改正得一二亦佳中薦程可乆扵法令甚精可以¶
　入局中然此猶是第二義不知輪對班在何時果¶
　得一見明主就緊要䖏下得數句為佳其餘屑屑¶
　不足言也謙仲甚不易得今日尚有此公差強人¶
　意元善爽快極難得更加磨琢沉浸之功乃佳機¶
<pb:KR4d0253_SBCK_036-22b>¶
　仲旣得同官乃其幸會當能得日夕親炙也浙東¶
　諸朋友想時通問亦有過來相聚者否立之墓表¶
　今作一通顯道甚不以為然不知尊意以爲如何¶
　三月十三日荅朱元晦書(見前/卷七)¶
　編朱元晦奏立社倉事戊申嵗先生兄梭山居士¶
　欲立社倉于青田先生與趙監書(見前/卷首)¶
　上殿輪對五劄○時對期甚迫猶未入思慮所親¶
　累請乆乃下筆繕寫甫就厥明即對(五劄俱見前/卷十八讀劄)¶
(末云見前三/十五卷語録)¶
　講究武畧先生少時聞靖康間事慨然有感扵復¶
<pb:KR4d0253_SBCK_036-23a>¶
　讐之義至是訪求智勇之士與之商確益知武事¶
　利病形勢要害李将使雲将家子也興國人有勇¶
　力先生竒而教之後獲用太尉畢再遇帳下其家¶
　祠事先生或問何為曰雲少時嘗欲率伍百人打¶
　刼起事一日徃見先生蒙誨翻然而改不然此身¶
　不得為人矣先生平日奨激人才類如此後守荆¶
　門奨㧞竒才亦多¶
　論醫國或問先生見用以何醫國先生曰吾有四¶
　物湯問如何曰任賢使能賞功罰罪¶
　論駁中外奏對不可行者¶
<pb:KR4d0253_SBCK_036-23b>¶
　荅蘇宰書(見前/卷十)¶
　朱元晦書○時有言奏劄差異者元晦索之先生¶
　納去一本元晦貽書云奏篇垂示得聞至論慰沃¶
　良深其䂓模宏大源流深逺豈腐儒鄙生所可窺¶
　測然區區私憂未免有萬牛回首之歎然扵我何¶
　病耶語圓意活混浩流轉益見所養之深所蓄之¶
　厚但向上一路未曽撥着¶
　荅朱元晦書畧云奏劄獨蒙長者褒揚奨譽之厚¶
　俱無以當之深慚踈愚不能回互藏匿肺肝悉以¶
　書寫而兄尚有向上一路未曽撥着之疑豈待之¶
<pb:KR4d0253_SBCK_036-24a>¶
　太重望之太過未免金注之昏耶¶
　改授承奉郎以修寛恤詔令書成與樞宻使王謙¶
　仲語及孟子辟土地充府庫一段因云方今正在¶
　求此軰而不可得謙仲為之色變又舉柳子厚捧¶
　土掲木而致之廟堂之上蒙以紱冕翼之徒隷而¶
　趨走其左右豈有𥙷扵萬事之勞苦㢤聖人之道¶
　無益扵世凡以此也謙仲為之黙然先生嘗云當¶
　時諸公見上下相安内外無事便為太平氣象獨¶
　鄭漙之有一語極好而今只要為虜人借路登泰¶
　山云耳¶
<pb:KR4d0253_SBCK_036-24b>¶
　秋九月旣望作外舅吳公行状¶
　末云某在童穉時爲公所知後妻以其女尤延之¶
　作吳公墓誌云陸君子靜數爲予道其婦翁吳公¶
　之贒居亡何有墨服踵門而求見者則吳公之子¶
　顒若也䄂子靜之状且告曰敢因子靜以請誌予¶
　不識吳公然子靜信人也其言有證乃叙而誌之¶
　夫能識子靜扵童㓜之中而䏻以子妻之其賢可¶
　知矣後敬仲作孺人吳氏墓誌云孺人諱愛卿吳¶
　公茂榮諱漸之長女也㓜有異質女工不學而能¶
　詩書過目不忘公大竒之一見先生謂可妻歸焉¶
<pb:KR4d0253_SBCK_036-25a>¶
先生為國子正刪定勑局居中五年四方之賓滿¶
　門旁無虚宇併假扵舘中饋百需先生不一啓齒¶
　孺人調度有方舉無缺事曁先生奉祠歸嚢蕭然¶
　同僚共贐之還里之明年經理象山孺人捐奩中¶
　物助之云云¶
　作本齋記為成都郭醇仁作¶
淳熈十二年乙巳先生四十七嵗在勑局¶
　與尢延之書畧云此間不可為乆居之計吾今終¶
　日區區豈不願少自效至不容着脚手䖏亦只得¶
　且退而俟之職事間又無可修舉覩見弊病又皆¶
<pb:KR4d0253_SBCK_036-25b>¶
　須自上靣理㑹下來方得在此但望輪對可以少¶
　展胸臆對班尚在後年欝欝度日而已或勸以小¶
　人闖伺宜乞退先生曰吾之未去以君也不遇則¶
　去豈可以彼為去就耶¶
　詹子南問學○子南甞問先生之學亦有所受乎¶
　曰因讀孟子而自得之扵心也¶
淳熈十三年丙午先生四十八嵗在勑局夏五月作¶
　格矯齋記(爲三衢/徐載書)¶
　朱元晦通書略云傅子淵去冬相見氣質剛毅極¶
　不易得但其偏䖏亦甚害事雖嘗苦口恐未以為¶
<pb:KR4d0253_SBCK_036-26a>¶
　然近覺當時說得亦未的疑其不以為然也今想¶
　到部必巳相見亦嘗痛與砭劑否道理極精㣲然¶
　𥘉不在耳目聞見之外是非黒白只在面前此而¶
　不察乃𣣔别求玄妙扵意慮之表亦巳誤矣熹衰¶
　病日侵所幸邇來日用工夫頗覺省力無復向來¶
　支離之病甚恨未得從容面論未知異時尚復有¶
　異同否耳¶
　轉宣義郎除将作監丞給事王信䟽駁十一月二¶
　十九日得㫖主管台州崇道觀¶
　𥘉親朋謂先生乆次宜求退先生曰徃時面對粗¶
<pb:KR4d0253_SBCK_036-26b>¶
　陳大義明主不以為非思欲再望清光少自竭盡¶
　以致臣子之義距對班五日除監丞¶
　先生與李成之書(見前/卷十)¶
　和楊萬里廷秀送行詩(見前卷/二十五)¶
　既歸學者輻輳時鄉曲長老亦俯首聼誨毎詣城¶
　邑環坐率二三百人至不能容徙寺觀縣官為設¶
　講席扵學宫聼者貴賤老少溢塞途巷從㳺之盛¶
　未見有此¶
　與朱子淵書(見前卷/十三)¶
淳熈十四年丁未先生四十九嵗春如臨川先生訪¶
<pb:KR4d0253_SBCK_036-27a>¶
　倉使湯公思謙公因言風俗不美先生曰乍歸方¶
　欲與諸後生說些好話此事亦由天亦由人公曰¶
　如何由天曰且如三年一科舉中者篤厚之人多¶
　浮薄之人少則風俗自此而厚不幸篤厚無㡬或¶
　全是浮薄則後生從而視效風俗日以敗壊公曰¶
　如何亦由人曰監司守令是風俗之宗主只如判¶
　院在此無只為位髙爵重旗旄導前驅卒擁後者¶
　是崇是敬陋巷茅茨之間有篤敬忠信好學之士¶
　不以其㣲賤而知崇敬之則風俗庶㡬可回矣公¶
　再三稱善次日謂幕僚友曰陸丈至誠何不去聼¶
<pb:KR4d0253_SBCK_036-27b>¶
　說話幕僚云恐陸丈門户髙峻議論非某軰所能¶
　喻公曰陸丈說話甚平正試徃聼㸔某扵張吕諸¶
　公皆相識然如陸丈說話自是不同¶
　作朱元瑜名字說(見前卷/二十)¶
　登貴溪應天山講學¶
　𥘉門人彭興宗世昌訪舊于貴溪應天山麓張氏¶
　因登山遊覧則陵髙而谷䆳林茂而泉清乃與諸¶
　張議結廬以迎先生講學先生登而樂之乃建精¶
　舍居焉與楊敬仲書云精舍二字出後漢包咸傳¶
　其事在建武前儒者講習之地用此名甚無歉也¶
<pb:KR4d0253_SBCK_036-28a>¶
　荅江西程帥叔逹恵新刋江西詩派劄子¶
　荅沈宰書(見前卷/十七)¶
　包敏道䟦江泰之所収劄子墨蹟云象山先生論¶
　詩又出告徃知來以意逆志者之外蓋其精鑑如¶
　權度舉天下之輕重長短毫髮絲粟不可得而加¶
　損也豈特於詩為然㢤當程君劄送詩至時僕在¶
　席下先生顧諸生曰誰能代荅湏臾呈藁者數人¶
　先生嘆曰将紙來一筆寫就云云¶
　夏五月荅馮傳之書(見前卷/十三)¶
　𥘉冬荅朱元晦書(見前卷/十三)¶
<pb:KR4d0253_SBCK_036-28b>¶
　元晦荅書畧云所諭與令兄書辭費而理不明今¶
　亦不記當時作何語恐或實有此病承許條析見¶
　教何幸如之虚心以俟幸因早便見示如有未安¶
　却得細論未可便似居士兄遽㫁來章也辯無極¶
　太極始此¶
　無營齋說(贈吳/叔有)¶
　冬十月庚辰&KR0830;仲兄子儀于臨川之羅首峯下作¶
　子儀墓誌十一月作宜章學記¶
　十二月與漕使宋若水書言金谿月樁之重及臺¶
　郡督積欠困民之弊(見前/卷八)¶
<pb:KR4d0253_SBCK_036-29a>¶
淳熈十五年戊申先生五十嵗在山間精舎春正月¶
　作荆國王文公祠堂記¶
　與薛象先書(見前卷/十二)先生嘗云讀介甫書(見前卷/二十五)¶
　荅倉使趙汝謙書(俱見前/首卷)¶
　易應天山名為象山學徒結廬先生旣居精舎又¶
　得勝䖏為方丈及部勒群山閣又作圓庵學徒各¶
　來結廬相與講習與姪孫濬書云山間近來結廬¶
　者甚衆諸生始聚糧相迎今方丈前又成一閣部¶
　勒群山氣象亦偉云云¶
　居仁齋由義齋養正堂(張伯/強)明徳(張行/巳)志道(周孚/先)¶
<pb:KR4d0253_SBCK_036-29b>¶
　儲雲(伯强/行巳)佩玉(張少/石)愈髙(倪伯/珍)䂓齋(祝才/叔)蕙林(周/元)¶
(忠)逹誠(朱幹/叔)瓊芳(傳季魯學徒馮泰卿𥘉名梅囱/以季魯家諱先生為改今名)¶
　濯纓池浸月池(吳子嗣剏齋先生與之書云草廬/在二池之間欲名以濯纓當爲書)¶
(之)封庵(少石)批荆(先生書于世昌之堂各因山/勢之髙原塢之佳處爲之)¶
　三月與江西帥王謙仲書(見前/卷九)¶
　五月與錢守伯同書(見前/卷九)¶
　郡縣禮樂之士時相謁訪喜聞其化故四方學徒¶
　大集¶
　先生從容講道歌詠愉愉有終焉之意馮元質云¶
　先生常居方丈毎旦精舎鳴鼓則乗山簥至㑹揖¶
<pb:KR4d0253_SBCK_036-30a>¶
　陞講坐容色粹然精神烱然學者又以一小牌書¶
　姓名年甲以序掲之觀此以坐少亦不下數十百¶
　齊肅無譁首誨以収歛精神涵養徳性虚心聼講¶
　諸生皆俛首拱聼非徒講經毎啓發人之本心也¶
　間舉經語為證音吐清響聼者無不感動興起𥘉¶
　見者或欲質疑或欲致辯或以學自負或有立崖¶
　岸自髙者聞誨之後多自屈服不敢復發其有欲¶
　言而不能自逹者則代爲之說宛如其所欲言乃¶
　從而開發之至有片言半辭可取必奨進之故人¶
　皆感激奮礪平居或觀書或撫琴佳天氣則徐歩¶
<pb:KR4d0253_SBCK_036-30b>¶
　觀瀑至髙誦經訓歌楚詞及古詩文雍容自適雖¶
　盛暑衣冠必整肅望之如神諸生登方丈請誨和¶
　氣可掬隨其人有所開發或教以涵養或暁以讀¶
　書之方未嘗及閑話亦未甞令㸔先儒語録毎講¶
　說痛快則顧傅季魯曰豈不快㢤季魯齒最少坐¶
　必末嘗掛一座于側間令代說時有少之者先生¶
　曰季魯英才也先生大率二月登山九月末治歸¶
　中間亦徃來無定居山五年閱其簿來見者踰數¶
　千人與陳宰書云同志之士方此盍簮紬繹簡編¶
　商畧終古粗有可樂雖品質不齊昏明異趣未能¶
<pb:KR4d0253_SBCK_036-31a>¶
　純一而開發之驗變化之證亦不可謂無其涯也¶
　倘得乆扵是山以旣厥事是所願幸傅季魯云先¶
　生居山多告學者云汝耳自聦目自明事父自能¶
　孝事兄自能弟本無少缺不必他求在乎自立而¶
　巳學者扵此多有興起有立議論者先生云此自¶
　是虚說此是時文之見常曰今天下學者有両途¶
　惟朴實與議論耳毛剛伯必疆云先生之講學也¶
　先欲復本心以爲主宰旣得其本心從此涵養使¶
　日充月明讀書考古不過欲明此理盡此心耳其¶
　教人爲學端緒在此故聞者感動當時先生與晦¶
<pb:KR4d0253_SBCK_036-31b>¶
　翁門徒俱盛亦各徃來問學晦庵門人乍見先生¶
　教門不同不與觧說無益之文義無定本可說卒¶
　然莫知所適從無何辭去歸語師友往往又失其¶
　本㫖遂起晦翁之疑良可嘅嘆或問先生之學自¶
　何䖏入先生曰不過切已自反改過遷善又曰吾¶
　之學問與諸䖏異者只是在我全無杜撰雖千言¶
　萬語只是覺得他底在我不曾添一些且又曰吾¶
　之與人言多就血脉上感動他故人之聼之者易¶
　章仲至云先生講論終日不倦夜亦不困若法令¶
　者之爲也動是三鼓學者連日應酧勞而蚤起精¶
<pb:KR4d0253_SBCK_036-32a>¶
　神愈覺烱然問曰先生何以能然先生曰家有壬¶
　癸神能供千斛水嚴松年問今學者為誰先生屈¶
　指數之以傅子淵居其首鄧文範傅季魯黄元吉¶
　居其次且云浙間煞有人有得之深者有得之淺¶
　者有一見而得之者有乆而後得之者廣中一陳¶
　去華省發偉特惜乎此人亡矣朱元晦語録云今¶
　浙東學者多子靜門人類䏻卓然自立相見之次¶
　便毅然有不可犯之色自家一軰朋友又却覺不¶
　振又云子靜之門如楊簡軰躬行皆有可觀又與¶
　詹侍郎書云髙教授能晋意學校甚善渠從子靜¶
<pb:KR4d0253_SBCK_036-32b>¶
　學有意為巳必能開導其人也又與劉仲復書云¶
　陸丈囬書其言明當且就此持守自見功效不湏¶
　多疑多問却轉迷惑¶
　論解書○南豐劉敬夫學周禮見晦庵晦庵令其¶
　精細考索後見先生問見朱先生何得敬夫述所¶
　教先生曰不可作聰明亂舊章如鄭康成注書枘¶
　鑿最多讀經只如此讀去便自心解注不可信或¶
　是諱語或是莾制傅季魯保社中議此甚明可一¶
　往見之扵是往問于季魯又嘗曰觧書只是明他¶
　大義不入巳見扵其間傷其本㫖乃為善觧書後¶
<pb:KR4d0253_SBCK_036-33a>¶
　人多以巳意其言毎有意味而失其真實以此徒¶
　支離蔓衍而轉爲藻繪也又嘗曰河圖屬象洛書¶
　屬數先天圖非聖人作易之本㫖有據之扵說易¶
　者陋矣又甞曰後世之論春秋者多如法令非聖¶
　人之㫖也觀春秋詩書易經聖人手則知編論語¶
　者亦有病顧記禮之言多原老氏之意¶
　論傳道○與姪孫濬書(見前/首卷)先生有云學者至本¶
　朝而始盛自周茂叔發之又云韓退之言軻氏之¶
　死不得其傳故不敢誣後世無賢者然直是至伊¶
　洛諸公得千載不傳之學但草創未爲光明今日¶
<pb:KR4d0253_SBCK_036-33b>¶
　若不大段光明更幹當甚事又云二程見茂叔後¶
　吟風弄月而歸有吾與點也之意後來明道此意¶
　却存伊川巳失此意又云元晦似伊川欽夫似明¶
　道伊川蔽錮深明道却䟽通又云道譬則水人之¶
　扵道譬則蹄涔則汙沱百川江海也海至大矣而¶
　四海之廣狹淺深不必齊也至其為水則蹄涔亦¶
　水也又甞以手指心曰某有積學在此惜未有承¶
　當者¶
　夏四月望日與朱元晦書辯太極圖說(見前/卷二)與提¶
　刑應仲寔書(見前/卷十)與趙詠道書(見前卷/十二)¶
<pb:KR4d0253_SBCK_036-34a>¶
　秋八月逰僊巖題新興寺壁(見前卷/二十)¶
　訪江西帥王謙仲○時帥幕邵叔誼在坐聼談命¶
　者曰吾之談命異扵是伯夷叔齊餓死于首陽之¶
　下民到于今稱之此命極好齊景公有馬千駟死¶
　之日民無徳而稱焉此命極不好先生與叔誼書¶
(見前/首卷)¶
　作南豐黄世成及慈谿楊承奉二墓銘¶
　先生毎謂墓非古而銘多溢辭故不苟作余銘南¶
　豐慈谿二君之墓海内名識謂無愧辭¶
　十二月十四日答元晦書(見前/卷二)又别幅云大傳曰¶
<pb:KR4d0253_SBCK_036-34b>¶
　在天成象在地成形又曰見乃謂之象形乃謂之¶
　噐見乎上者可得而見矣猶不謂之形而謂之成¶
　象必形乎下可得而用者乃始謂之噐易之言噐¶
　本扵聖人備物致用立成噐以為天下利如網罟¶
　耒耜車輿門柝杵臼弧矢棟宇棺槨之類乃所謂¶
　噐也昔者聖人之制斯器也蓋取諸易之象易有¶
　聖人之道四而制噐尚象與居一焉道者天下之¶
　所由而聖人則䏻知之噐者天下之所利而聖人¶
　則能制之由其道而利其噐在一身則為有道之¶
　人在天下則為有道之世不由其道而利其噐則¶
<pb:KR4d0253_SBCK_036-35a>¶
　為無道矣誰能出不由户何莫由斯道也然中人¶
　以下則由而不知蓋其知識卑近所見淺末形而¶
　下者所䏻由形而上者所不能知故曰民可使由¶
　之不可使知之非有知道者以長治之左右之則¶
　趨扵下惟利之見而不由其道矣上必有下下必¶
　有上上而無下何以為上下而無上何以為下道¶
　之與噐未始相無不由其道而利其噐噐者非其¶
　有矣負且乗致冦至此之謂也故惟聖人為能制¶
　噐精義入神所以致用利用安身所以崇徳百慮¶
　一致道固然也化而裁之謂之變推而行之謂之¶
<pb:KR4d0253_SBCK_036-35b>¶
　通舉而措之天下之民謂之事業非知道者孰能¶
　與扵此故道者形而上者也噐者形而下者也噐¶
　由道者也一隂一陽之謂道繼之者善也而謂其¶
　屬扵形噐不得爲道其爲昧扵道噐之分也甚矣¶
　聞朱元晦詩喜詩云川源紅緑一時新暮雨朝晴¶
　更可人書冊埋頭何日了不如抛却去㝷春先生¶
　聞之色喜曰元晦至此有覺矣是可喜也¶
淳熈十六年已酉先生五十一嵗祠秩滿在山間方¶
丈¶
　春正月朱元晦來書畧云老氏之言有無以有無¶
<pb:KR4d0253_SBCK_036-36a>¶
　爲二周子之言有無以有無爲一更請子細着眼¶
　未可容易譏評也無極而太極如曰無爲之爲非¶
　謂别有一物也非如皇極民極之有方所有形象¶
　而但有此理之至極耳又别紙末云如曰未然則¶
　我日斯邁而月斯征各尊所聞各行所知亦可矣¶
　無復可望其必同也¶
　題逹本庵詩○梁光結廬其親塋名曰逹本求言¶
　扵予敬賦是詩以助孝徳詩云孩提無不愛其親¶
　不失其心卽大人從此勸君休外慕悅親端的在¶
　誠身¶
<pb:KR4d0253_SBCK_036-36b>¶
　夀皇内禪光宗皇帝即位詔先生知荆門軍先生¶
　始欲著書嘗言諸儒說春秋之謬尤甚扵諸經将¶
　先作傳值得守荆之命而不果¶
　覃恩轉宣教郎夏六月與黄循中書(見前卷/十二)磨勘¶
　轉奉議郎答趙然道書(見前卷/十二)¶
　秋七月四日與朱元晦書(見前/卷二)七日贈踈山益侍¶
　者帖(見前卷/二十)¶
　八月六日元晦答書云荆門之命少慰人意今日¶
　之計惟僻且逺猶或可以行志想不以是爲厭三¶
　年有半之間消長之勢又未可以預料流行坎止¶
<pb:KR4d0253_SBCK_036-37a>¶
　亦非人力所能爲也聞象山墾闢架鑿之功蓋有¶
　緒來學者亦益甚恨不得一至其間觀竒覧勝某¶
　春首之書詞氣粗率旣發即知悔之然巳不及矣¶
　論無極之辯與陶賛仲書再書(俱見前/卷十五)論私立門¶
　户之非與唐司法書(見前卷/十五)¶
　朱元晦論學徒競辯之非荅諸葛誠之書云示諭¶
　競辯之論三復悵然愚深欲勸同志者兼取兩家¶
　之長不輕相詆毀就有未合亦且置勿論而力勉¶
　扵吾之所急吾人所學喫緊着力處正天理人欲¶
　相去之間如今之論則彼之因而起者扵二者之¶
<pb:KR4d0253_SBCK_036-37b>¶
　間果何處乎子靜平日自任正欲身率學者扵天¶
　理不以一毫人欲雜扵其間恐決不至如賢者之¶
　所疑也包顯道侍晦庵有學者因無極之辯貽書¶
　詆先生者晦庵復其書云南渡以來八字着脚理¶
　㑹着實工夫者惟某與陸子靜二人而巳某實敬¶
　其爲人老兄未可以輕議之也¶
　秋八月十一日答趙詠道書(見前卷/十二)答曾宅之書¶
(見前/卷首)與姪孫濬書(見前卷/十四)¶
　冬十月朔作外姑黄夫人墓銘○自云先丈母誌¶
　銘叙次頗復明暢云¶
<pb:KR4d0253_SBCK_036-38a>¶
與王順伯書(見前卷/十一)¶
冬至前五日䟦曽裘甫答屈待舉詩後三日逰翠¶
雲寺題名于壁先生逰翠雲寺帖(見前卷/二十)¶
光宗紹熈元年庚戌先生五十二嵗在山間方丈¶
春正月與姪孫濬書(見前卷/十四)三月二十六日與包¶
敏道書(見前卷/十四)¶
夏五月作經徳堂記(堂名取諸孟/子經徳不囬)六月旱十三日¶
䂖灣禱雨十六日謝雨(俱見前卷/二十六)¶
秋八月二十六日作貴溪縣重脩學記(見前卷/十九)¶
與饒夀翁書(見前卷/十)與郭邦逸書(見前卷/十三)作玉芝¶
<pb:KR4d0253_SBCK_036-38b>¶
歌(見前卷/二十五)與路彦彬書畧云切不自揆區區之學¶
自謂孟子之後至是而始一明也¶
紹熈二年辛亥先生五十三歲在山間方丈春二月¶
與劉伯恊書(俱見前/卷十二)三月三日與林叔虎書(見前/卷九)¶
䟦資國寺雄石鎮帖寺在象山之西址隔溪之山¶
間先生徃來必憇焉¶
夏六月作武陵縣學記(見前卷/十九)中澣作臨川簿廳¶
壁記(簿長/季海)得㫖疾速之任(云云俱見前卷/三十五語録)¶
嘱傅季魯居山講學○先生将之荆門謂季魯曰¶
是山繄子是頼其為我率諸友日切磋之吾適¶
<pb:KR4d0253_SBCK_036-39a>¶
　小障不得爲諸友掃浄氛穢幸有季魯在願相依¶
　親近¶
　秋七月四日啓行十一日書贈陳晋卿(名/時為/撫州學官)¶
(書見前/卷二十)¶
　九月三日至荆門軍舟車所經見豐城王允文祭¶
　文云南浦維舟徑浮彭蠡覧竒康廬濯纓瀑水潯¶
　陽晚薄齊安晝艤臨臯雪堂周覧遺趾長淮以西¶
　野岸曠平撰杖西風或憇柴荆桑棗䕃塗葭葦連¶
　汀笑談之間造㣲詣精黄鶴入雲芳洲在目憑髙¶
　倣古北轅西輻薄于開藩霜蕚破菊云¶
<pb:KR4d0253_SBCK_036-39b>¶
　即日親事上謝表(表見前卷十八吏以故/例云俱見前二十二卷)與羅點¶
　春伯書(見前卷/十五)與漕使薛象先叔似書與漕使論¶
　民間疾苦(俱見前/卷十五)¶
　新築城○荆門素無城壁先生以為此自古戰爭¶
　之塲今為次邉在江漢之間為四集之地南捍江¶
　陵北援㐮陽東䕶隋郢之脇西當光化夷陵之衝¶
　荆門固則四鄰有所恃否則有背脇腹心之虞雖¶
　四山環合易扵備禦義勇數千強壮可用而倉廩¶
　府庫之間麋鹿可至累議欲修築子城憚重費不¶
　敢輕舉先生審度决計召集義勇優給庸直躬自¶
<pb:KR4d0253_SBCK_036-40a>¶
　勸督役者樂趨竭力功倍二旬訖築𥘉計者擬費¶
　緡錢二十萬至是僅費五千而土工畢復議成砌¶
　三重置角臺増二小門上至敵樓衝天渠荷葉渠¶
　䕶險牆之制畢備纔費緡錢三萬¶
　郡學貢院及客舘官舎衆役並興¶
　𥘉習俗侑人以執役為耻吏為好衣閑觀至是此¶
　風一變督役官吏布衣雜役夫佐力相勉以義不¶
　專以威盛役如此而人情晏然郡中恬若無事¶
　革稅務之弊革弊政(事俱見前/卷三十三)朔望及暇日詣學¶
　講誨諸生¶
<pb:KR4d0253_SBCK_036-40b>¶
紹熈三年壬子先生五十四嵗在荆門¶
春正月十三日郡有故事㑹吏民講洪範五皇極¶
　一章¶
　上元設醮黄堂其說曰爲民祈福先生扵是㑹吏¶
　民講洪範歛福錫民一章以代醮事發明人心之¶
善所以自求多福者莫不暁然有感扵中或為之¶
　泣有講義仍書河圖八卦之象洛書九疇之數于¶
後以暁後學更定圖書與今世所傳者不同所以¶
　復古圖書之舊也先生未及著書發明後學傅季¶
魯作釋義以明之¶
<pb:KR4d0253_SBCK_036-41a>¶
　二十四日與姪煥之書畧云正月十三日以講義¶
　代醮除官員士人吏卒之外百姓聼講者不過五¶
　六百人以不曽告戒也然人皆感動其所以相孚¶
　信者又在言語之外也比間不復掛放状牌人有¶
　訴事不拘早晚接受雖入夜未閉門時亦有來訴¶
　者多立遣之壓服而去見客亦無時¶
　二月九日之夜郡火災與鄧文範書(見前卷/十七)與吳¶
　仲時書(見前/卷六)¶
　閱武○湖北諸郡軍士多逃徙視官府如傳舎不¶
　可禁止緩急無可使者先生病之乃信捕獲之賞¶
<pb:KR4d0253_SBCK_036-41b>¶
　重奔竄之刑又數閱射中者受賞役之後加庸直¶
　無饑寒之憂相與悉心弓矢逸者絶少他日兵官¶
　按閱獨荆門整習他郡所無平時按射不止扵兵¶
　伍郡民皆得而與中亦同賞¶
　上廟堂劄子乞撥常平銀助城費畧云荆門素無¶
　城壁某去冬妄意聞于帥府請就此役尋得帥檄¶
　令委官置局徑自修築已扵十二月𥘉四日發手¶
　亦幸天氣晴霽人心齊一小壘綿薄㑹計用磚包¶
　砌猶當用緡錢三萬本軍有買名銀一萬七千餘¶
　両在常平稽之專條不可擅用欲乞鈞慈特為敷¶
<pb:KR4d0253_SBCK_036-42a>¶
　奏扵數内撥支銀五千両應付支用使城壁一新¶
　形勢益壮姦宄沮謀民心有頼實為無窮之利¶
　與章茂獻論築城書畧云有當控告廟堂者敢不¶
　布本末庶㡬一言之助去冬修築子城適值天氣¶
　晴霽民心恱懌此邦士女未嘗識城逺村僻塢携¶
　持來觀自臘至今踵係不絶¶
　答羅田宰吳斗南書論太玄(見前卷/十五)作監嶽兄庸¶
　齋墓表¶
　夏四月十九日朱元晦來書云去嵗辱惠書慰問¶
　尋即附状致謝其後聞千騎西去相望益逺無從¶
<pb:KR4d0253_SBCK_036-42b>¶
　致問近幸㓜安經由及得湖南朋友書乃知政教¶
　並流士民化服甚慰某憂苦之餘疾病益侵形神¶
　俱瘁非復昔時歸來建陽失於計度作一小屋朞¶
　年不成勞苦百端欲罷不可李大來此備見本末¶
　必能具言也渠欲爲從戎之計因走門下撥冗附¶
　此未暇他及政逺切祈爲道自重以幸學者彼中¶
　頗有好學者否峽州郭文著書頗多悉見之否其¶
　論易數頗詳不知尊意以爲如何也近著幸示一¶
　二有委併及¶
　與總卿張體仁元善書(見前卷/十六)¶
<pb:KR4d0253_SBCK_036-43a>¶
　答倉使書末云比來訟牒益寡終月計之不過二¶
　三紙此間平時多盗今乃絶無¶
　荆南府帥章森徳茂以先生政績上薦先生與書¶
(見前卷/十六)¶
　答章茂獻書云某承乏云云(見前卷/十五)又云先生治¶
　化孚洽乆而益著旣逾年笞箠不施至扵無訟相¶
　保相愛閭里熈熈人心敬向日以加厚吏卒亦能¶
　相勉以義視官事如家事識者知其有出扵政刑¶
　號令之表者矣諸司交章論薦丞相周公必大嘗¶
　遺人書有曰荆門之政可以驗躬行之效○周益¶
<pb:KR4d0253_SBCK_036-43b>¶
　公判湖南帥府復傅子淵書末云曾通象山書否¶
　荆門之政如古循吏躬行之效至矣¶
　禱雨(事見前卷/二十六)¶
　與章帥二書(俱見前/卷十六)¶
　秋七月薦屬縣二宰併自劾状○時姦民楊彦翼¶
　萬九成素號論官社楊景春尤甚先生以其世惡¶
　奏乞施行因以自劾先生曰古者無流品之分而¶
　賢不肖之辨嚴後世有流品之分而賢不肖之辨¶
　畧¶
　贈劉季蒙(見前卷/二十)與伯兄致政書(見前卷/十七)¶
<pb:KR4d0253_SBCK_036-44a>¶
　冬十二月六日與姪麟之書末云此間風俗旬月¶
　浸覺變易形見大槩是非善惡䖏明人無貴賤皆¶
　向善氣質不美者亦革面政所謂脉不病雖瘠不¶
　害近來吏卒多貧而有窮快活之說¶
　七日丙午先生疾十一日庚戌禱雪郡僚問疾因¶
　言冬暖盍祈雪乃命倪巨川濟甫畫乾卦掲之黄¶
　堂設香花翌早迎徃蒙泉取水歸安奉而風雲遽¶
　興辛亥日雪驟降先是十一月語女兄曰先教授¶
　兄有志天下竟不得施以殁女兄䀌然又語家人¶
　曰吾将死矣或曰安得此不祥語骨肉将柰何先¶
<pb:KR4d0253_SBCK_036-44b>¶
　生曰亦自然又告僚屬曰某将告終先生素有血¶
　疾居旬日大作越三日疾良已接見僚屬與論政¶
　理如平時宴息靜室命灑掃焚香家事亦不掛齒¶
　雪降命具浴浴罷盡易新衣幅巾端坐家人進藥¶
　却之自是不復言¶
　十四日癸丑日中先生卒郡屬棺歛哭泣哀甚吏¶
　民哭奠充塞衢道¶
　僉判洪伋率僚屬祭文畧云斯道龎洪充塞両儀¶
　孔孟旣沒日以湮㣲頼我先生主盟正學開悟䏊¶
　瞶惟時先覺云云¶
<pb:KR4d0253_SBCK_036-45a>¶
　學録黄嶽祭文畧云先生之學正大純粹先生之¶
　教明白簡易其御民也至誠之外無餘術其使人¶
　也寸長片善未始或棄若夫憂國忘家愛人利物¶
　所謂造次扵是顛沛扵是是以先生之亡雖小夫¶
　賤隷婦人女子莫不咨嗟歎息至扵流涕¶
　父老李歛等祭文云刺史以詩書爲政待邦人如¶
　子弟百姓安之何遽驚哲人之萎也蓋刺史之賢¶
　周孔之學方将公是道扵天下慰四海蒼生之望¶
　非我民得以私之也然歛此大惠施扵一邦近者¶
　服其教逺者化其徳豈期天不憗遺而奪我父師¶
<pb:KR4d0253_SBCK_036-45b>¶
　之速也古之君子所居民愛所去民思而况賢刺¶
　史之亡其遺愛在人真有不可觧扵心者我民将¶
　子子孫孫尸而祝之社而稷之以至扵無窮也¶
　湖北帥張森祭文畧云惟公學本之經行通扵天¶
　淵源之漸伊孟之傳自本自根即聞即見見之躬¶
　行死守不變徳業培深我臯我䕫用之斯世舎公¶
　其誰¶
　湖廣總領張體仁祭文畧云儒者之學入孝出弟¶
　人言江西陸氏兄弟儒者之仕信道行志人言荆¶
　門如古循吏有修其綆汲深未旣有恢其規㳺刃¶
<pb:KR4d0253_SBCK_036-46a>¶
餘地詞流滔滔夀考日遂豈伊斯人而俾憔悴云¶
云¶
江淮總領鄭湜祭文畧云聖去千載所傳者書獨¶
公深造忘其緒餘謂心至靈可通百聖謂物雖䌓¶
在我能鏡𣣔世知師欲人知味未之能行慨其将¶
廢¶
湖南漕豐誼祭文畧云公禀正氣早以道鳴叱呵¶
非聖奔走諸生云云¶
朱元晦聞訃帥門人徃寺中為位哭¶
紹熈四年癸丑春正月二孤護先生柩歸沿途弔哭¶
<pb:KR4d0253_SBCK_036-46b>¶
　致祭者甚衆三月至家¶
　鄂州教授許中應祭文畧云是理流行宇宙之彌¶
　卑不間扵樵牧皆可得而與知自條理之科不續¶
　一何名世之稀蓋所以見吾夫子者未至如曾參¶
　之皜皜而詖淫邪遁不能如孟子之無疑則皆未¶
　免隨揣摩之形似困聞見之支離雖勉強以力行¶
　徒爾增附益之私公以間氣而自得師燭乎大天¶
　淵之無際洞乎㣲芒芴之無遺混混乎由源而逹¶
　委鼎鼎乎自幹而敷枝故言動無一之不實而表¶
　裏不至乎相違豈非合彼巳於一源貫幽顯而同¶
<pb:KR4d0253_SBCK_036-47a>¶
　歸者乎若乃察此理之公其謂先覺者爲後覺之¶
　資彼絶物者不仁雖狂鄙皆在扵扶持開晃耀扵¶
　蒙昧出荆棘扵平夷的然顛末之無舛二三子亦¶
　有立於斯時即所應之有證尚安得以佛老之空¶
　談而病之㢤¶
　金谿宰王有大建復齋象山二先生祠六月癸丑¶
　楊簡爲記畧云道心大同人自區别人心自善人¶
　心自靈人心自明人心即神人心卽道安覩乖殊¶
　聖賢非有餘愚鄙非不足何以證其然人皆有惻¶
　隱之心皆有羞惡之心皆有恭敬之心皆有是非¶
<pb:KR4d0253_SBCK_036-47b>¶
　之心惻隱仁羞惡義恭敬禮是非智仁義禮智愚¶
　夫愚婦咸有之豈特聖賢有之人人皆與堯舜禹¶
　湯文武周公孔子同人人皆與天地同又何以證¶
　其然人心非血氣非形體廣大無際變通無方倐¶
　焉而視又倐焉而聼倐焉而言倐焉而動倐焉而¶
　至千里之外又倐焉而窮九霄之上不疾而速不¶
　行而至非神乎不與天地同乎學者當知舉天下¶
　萬古之心皆如此也孔子之心如此七十子之心¶
　如此子思孟子之心如此復齋之心如此象山之¶
　心如此金谿王令君之心如此舉金谿一邑之心¶
<pb:KR4d0253_SBCK_036-48a>¶
　如此學者當自信無自棄意慮㣲起天地懸隔不¶
　識不知匪合匪離直心而徃自備萬善自絶百非¶
　雖無思為昭明弗遺二陸先生撫州金谿人復齋¶
　諱九齡字子夀篤志斯道窮深究㣲兢兢孜孜學¶
　者宗之象山先生其弟也諱九淵字子靜天性清¶
　明不染雜說簡甞親聞先生之言自謂其童㓜時¶
　聞人誦伊川先生語自覺若傷我者性質素明如¶
　此故長而益明破學者扵窟宅開聖道之夷逾其¶
　言甚平而或者填萬說扵胸中持萬說扵胸中以¶
　聼先生之言故或疑其深疑其峻然而海内之士¶
<pb:KR4d0253_SBCK_036-48b>¶
　聞其風而趨之如百川之東矣簡積疑二十年先¶
　生一語觸其機簡始自信其心之即道而非有二¶
　物始信天下之人心皆與堯舜禹湯文武周公孔¶
　子同皆與天地日月鬼神同王令君有大因邑人¶
　崇敬二君子以俸資設祠於學且将行禮焉屬簡¶
　為記且曰欲以昭明二君子之道簡雖無所似灼¶
　知二君子之心無以異扵天下之人心不容穿鑿¶
　其說以惑來者乃起敬起恭而書其畧云¶
　冬十一月王有大帥邑僚來祭¶
　輓詩云篤學光前哲知言衆所迷學同顔氏好功¶
<pb:KR4d0253_SBCK_036-49a>¶
　與孟軻齊獻替心彌切藩經政可稽儒宫&KR0770;遺像¶
　垂範自江西¶
　九日壬申奉先生之柩&KR0830;于延福鄉朱陂之下距¶
　妣饒氏孺人墓為近(一云&KR0830;于郷/之永興寺山)門人奔哭㑹&KR0830;¶
　者以千數¶
　詹阜民祭文畧云天縱夫子以淑其徒爰曁子思¶
　湏臾不離孟軻親受厥緒是承卓㢤先生能自得¶
　師玩其遺編獨識其㣲探原自天立其大者操而¶
　存之造次弗舎日漑月培充實光輝奔走學徒四¶
　方如歸先生設教固亦多術其要使人反躬務實¶
<pb:KR4d0253_SBCK_036-49b>¶
　一洗世習詞說支離逹其本心使自得之善端旣¶
　著日用不窮夫然後知先生之功云¶
　楊簡祭文畧云先生之道亦旣昭昭然矣何俟乎¶
　知仰觀乎上先生確然示人易矣俯察乎下先生¶
　隤然示人簡矣垂象著明者先生之著明寒暑變¶
　化者先生之變化書者先生之政事詩者先生之¶
　詠歌禮者先生之節文春秋先生之是非易先生¶
　之變易學者之所日誦百姓之所日用何俟乎復¶
　知何俟乎復思不可復思矧可斁思¶
　袁爕祭文畧云嗟維先生任道以躬方其未得憤¶
<pb:KR4d0253_SBCK_036-50a>¶
　悱自攻一日洞然萬理俱融如天清明如日正中¶
　毫髮無差涵養日充乃號扵世曰天降衷至大至¶
　精至明至公玆焉良心萬變不窮學者𥘉來膠擾¶
　塞胸先生教之如槖鼓風弟子化之如金在鎔有¶
　蔽斯决有窒斯通手舉足履視明聽聦式全其大¶
　不淪虗空此扵斯世允矣有功云云¶
　傅子雲祭文畧云道塞宇宙而人至靈不蔽於物¶
　易知易行維天憂民篤生斯聖乃徹厥蔽俾安正¶
　性周衰文弊孟沒學絶功利横流道術分裂所見¶
　益鑿所言益支易知易行誰其覺斯千七百載乃¶
<pb:KR4d0253_SBCK_036-50b>¶
　有先生先生之徳濬哲粹英道䘮旣乆無所取證¶
　深研力索俯仰叅訂或啓于家訓或得于群籍或¶
　由省察之深或資辯白之力惟至當之不磨卒㑹¶
　歸于有極始信夫良知良能降于上帝可乆可大¶
　道實簡易倘正僞之不辨而先後之舛施則已私¶
　之是憑豈天徳之在茲逺紹孟氏之㫖極陳異說¶
　之非世之學者標末是求而吾先生自源徂流世¶
　論一切如鞭之刑而吾先生允稽其情世之於人¶
　多察鮮容而吾先生善與人同世之扵善迹似情¶
　非而吾先生誠實自持世排異端惟名是泥而吾¶
<pb:KR4d0253_SBCK_036-51a>¶
　先生即同辯異世讀古書立論紛然而吾先生先¶
　實後言嗚呼先生視古如反諸掌視民如納諸溝¶
　斯學斯志曽不一施今則已矣弧矢不去手關河¶
　不忘懐搜求忠勇義欲一伸曽不一遂今則息矣¶
　莫大扵暦夜觀星象莫神扵易畫索蓍卦考禮問¶
　樂逺稽古制曽不畢究今則墜矣間世之英㧞萃¶
　之議作扵斯世亦如此而止矣云云¶
　周清叟祭文畧云天爲斯文乃生先生指學者之¶
　膏肓示入聖之門庭不繞繳而支離誠坦然而可¶
　行暴之以秋陽之白濯之以江漢之清繼孟子之¶
<pb:KR4d0253_SBCK_036-51b>¶
　絶學舎先生其誰能云云¶
　包遜祭文云維吾先生天禀絶異洞萬古心徹先¶
　聖秘先立其大湏臾不離日累月積仁熟功熈無¶
　偏無黨不識不知一順斯理終日怡怡雖和非恵¶
　雖清非夷豈伊之任㡬聖之時¶
　包楊作先生賛云辭蔓蝕真㑹當一正剗百家僞¶
　藥千古病發人本心全人性命一洗佛老的傳孔¶
　孟¶
紹興五年甲寅春二月十六日楊簡状先生行(見前/三十)¶
(三卷)¶
<pb:KR4d0253_SBCK_036-52a>¶
寜宗慶元二年丙辰貴溪宰劉啓晦建翁立先生祠¶
　于象山方丈之址自立祠後春秋致祭惟謹臨江¶
　章茂獻為記宰朱文公門人也扵是先生門人約¶
　以嵗正月九日登山㑹祭¶
開禧元年乙丑夏六月先生長子持之伯㣲編遺文¶
　為二十八卷外集六卷乙卯楊簡序¶
　畧云易曰百姓日用而不知孔子曰二三子以我¶
　為隱乎吾無隱乎爾吾無行而不與二三子者大¶
戴記孔子之言謂忠信為大道忠者忠實信者誠¶
　信不詐僞而先儒求之過求之幽深故反不知道¶
<pb:KR4d0253_SBCK_036-52b>¶
孔子又名大道曰中庸庸者常也日用平常也孟¶
　子亦謂徐行後長即堯舜之道又謂以羊易牛之¶
　心足以王先生諄諄爲學者剖白斯㫖深切著明¶
　而學子領㑹者寡簡不自揆度敢少致輔翼之力¶
專叙如右¶
開禧三年丁卯秋九月庚子撫州守括蒼高商老刋¶
先生文集于郡庠¶
　䟦云洙泗之教憤悱啓發鄒魯之書困衡作喻此¶
學乆矣無傳獨象山先生得之千載之下最爲要¶
　切是以聽其言者類多感發書曰惟文王之敬忌¶
<pb:KR4d0253_SBCK_036-53a>¶
　先生之書如黄鍾太吕發逹九地真啓洙泗鄒魯¶
　之祕其可以不傳耶商老嘗從先生游頗自奮勵¶
　今老矣學不加進為州鄭卿愧扵簿領之外效如¶
捕風因刻之郡庠以幸後學倘有志之士伏讀其¶
書如見其人知敬其所當敬而不忌其所不必忌¶
　其為有𥙷扵風化較然不誣也然而黙識心通豈¶
　欺我㢤¶
嘉定五年壬申秋八月張衎季恱編遺文成傳子雲¶
序¶
　畧云先生生扵孟子沒千有七百餘年之後當浮¶
<pb:KR4d0253_SBCK_036-53b>¶
　僞雜揉朱𬗋淆亂之時乃䏻獨信實理而不奪扵¶
　浮僞精别古書而不惑於近似深窮力踐天徳著¶
　明推以覺人不加毫末故一時趍隅以聽者莫不¶
　油然悟良知良能至明至近之實灼然知自下升¶
　髙積小以大之端躍然興堯舜可為不自棄自暴¶
　之志回視曩之蔽於支離浮偽之說者又不啻若¶
　夷猶扵九軌之路而灼見夫在荆棘泥淖者之為¶
　䧟溺也蓋先生長扵啓迪使人蔽解疑亡明所止¶
　扵片言之下有得扵天而非偶然者先生亦自以¶
　孟子旣沒斯道之任在已病浮偽之害正渝實救¶
<pb:KR4d0253_SBCK_036-54a>¶
　焚拯溺如巳隱憂撲𦦨障流厥功彌大故民彛帝¶
　則之實孔子孟子之傳頼以復闡扵世云云¶
　九月戊申江西提舉袁爕刋先生文集自爲序¶
　畧云天有北辰而衆星拱焉地有泰嶽而衆山宗¶
　焉人有師表而後學歸焉象山先生其學者之北¶
　辰㤗嶽歟自始知學講求大道不得弗措乆而寖¶
　明又乆而大明此心此理貫徹融㑹美在其中不¶
　勞外索掲諸當世曰學問之要得其本心而已心¶
　之本真未嘗不善有不善者非其𥘉然也孟子嘗¶
　言之矣鄉為身死而不受今爲宮室之美妻妾之¶
<pb:KR4d0253_SBCK_036-54b>¶
　奉所識窮乏者得我而爲之此之謂失其本心其¶
　言昭晣如是而學者不能深信謂道為隱而不知¶
　其著謂道為邈而不知其近求之愈過而愈湮鬰¶
　至先生始大發之如指迷途如藥乆病迷者悟病¶
　者愈不越扵日用之間而本心在是矣學者親承¶
　師訓向也跂望聖賢如千萬里之隔今乃知與我¶
　同本培之漑之皆足以敷榮茂遂豈不深可慶㢤¶
　嗚呼先生之惠後學弘矣先生之言悉由中出上¶
　而啓沃君心下而切磨同志又下而開曉黎庶及¶
　其他雜然著述皆此心也儒釋之所以分義利之¶
<pb:KR4d0253_SBCK_036-55a>¶
　所由别剖析至精如辨白黒遏俗學之横流援天¶
　下扵旣溺吾道之綂盟不在茲乎爕識先生扵行¶
　都親慱約者屢矣或竟日以至夜分未甞見其少¶
　有昏怠之色表裏清明神采照映得諸觀感鄙吝¶
　巳消矧復警䇿之言字字切已歟先生之沒餘二¶
　十年遺言炳炳精神猶在敬而觀之心形俱肅若¶
　親炙然臨汝嘗刋行矣尚多闕畧先生之子持之¶
　伯㣲裒而益之合三十二卷今為刋于倉司流布¶
　寖廣書滿天下而精神亦無不遍言近而指逺雖¶
　使聖人復生莫之能易嗚呼兹其所以為後學之¶
<pb:KR4d0253_SBCK_036-55b>¶
　師表也歟¶
東澗楊文清公鵝湖祭文(未詳)¶
嘉定八年乙亥冬十月二十九日奉㫖賜謚𥘉嚴滋¶
　等請謚到状云故荆門知軍監丞陸公以身任道¶
　爲世儒宗一時名流踵門問道常不下千百軰今¶
　其遺文流布海内人無智愚珍藏而傳誦之蓋其¶
　爲學者大公以㓕私昭信以息偽掲諸當世曰學¶
　問之要得其本心而已學者與聞師訓向者視聖¶
　賢若千萬里之隔乃今知與我同本培之漑之皆¶
　足以敷榮茂遂如指迷途如藥乆病先生之功宏¶
<pb:KR4d0253_SBCK_036-56a>¶
　矣縣庠郡學所至立祠雖足以致門人弟子之私¶
　敬而謚號未加識者歉焉云本州備録申聞乞指¶
　揮施行至是奉㫖賜謚¶
嘉定九年丙子春三月十七日宣教郎太常慱士孔¶
　煒謚議(見前卷/一十三)¶
　冬十二月十三日朝請大夫考功員外郎丁端祖¶
　覆議(見前卷/三十三)¶
嘉定十年丁丑春三月二十八日賜謚文安撫州州¶
　學教授林恢告祠堂賜謚文¶
　云先生振絶學扵千載之後躬行著論碩大光明¶
<pb:KR4d0253_SBCK_036-56b>¶
　播于四方所謂百世以俟聖人而不惑者属者諸¶
　生請謚郡聞于朝訂議太常謚以文安聖天子俞¶
　之嗚呼不俟百世斯文已有見矣¶
　金谿宰何䖏乆告謚文¶
　云惟公志道精專禀資超卓大揚厥㫖以覺後覺¶
　其覺維何天降之衷父慈子孝君仁臣忠列聖相¶
　傳明若斗極自軻之亡異端蓁塞公實任道手開¶
　東明排斥浮偽吾道砥平進而告后志在經邦退¶
　而牧民時稱循良天不愸遺山頽木壊惟有文辭¶
　方冊是載幸公門人佩訓不忘請謚易名逹于太¶
<pb:KR4d0253_SBCK_036-57a>¶
常公論與賢聖朝輔徳爰賜嘉名世世烜赫象山¶
之學萬古洋洋匪公之榮吾道之光¶
秋九月甲子袁爕作金谿邑庠止善堂記¶
畧云乾道淳熈間象山先生以深造自得之學師¶
表後進其道甚粹而明其言甚平而切凡所以啓¶
告學者皆日用常行之理而毫髮無差昭晣無疑¶
故天下翕然推尊而其教尤著扵所居之金谿今¶
邑之善士趍向不迷有志斯道而恥爲世俗之學¶
蓋其源逺矣¶
理宗紹定三年巳丑夏四月江東提刑趙彦悈重修¶
<pb:KR4d0253_SBCK_036-57b>¶
　象山精舎¶
　云道在篤行不在空言道在反求不在外&KR1405;彦悈¶
　壮嵗從慈湖㳺慈湖實師象山陸先生甞聞或謂¶
　陸先生云胡不註六經先生云六經當註我我何¶
　註六經又觀先生與學子帖有反思自得反而求¶
　之之訓有朴實一途之說人見其直易或疑以禪¶
　學是未之思也誠意正心以至治國平天下原扵¶
　致知二字禪矣乎象山蓋學者講肄之地先生沒¶
　山空屋傾将遂湮沒載新以存先生之故蹟使人¶
　因先生之故蹟思先生之學思先生之教孜孜日¶
<pb:KR4d0253_SBCK_036-58a>¶
　思乃不勉不思從容中道是謂大成若夫山林之¶
　峻秀景物之幽深棟宇之多寡廢興之源流非學¶
　者志不暇盡記之耳¶
紹定四年辛卯夏六月已亥江東提刑袁甫廣㣲建¶
　象山書院于貴溪之徐巖先生祠侑以楊敬仲袁¶
　和叔¶
　𥘉先生本欲剏書院于山間拜命守荆而不果至¶
　是袁憲奏建書院以山間不近通道乃命洪季陽¶
　相地得徐巖近邑而境勝坐已向亥傅季魯聞而¶
　譏之曰書院為講古習禮之所而先聖先師北面¶
<pb:KR4d0253_SBCK_036-58b>¶
　學者南面而拜之非禮也宜擇南面之地季陽悚¶
　然然巳申聞不復更卜是日祝文云先生之精神¶
　其在金谿之故廬優游而容與耶其在象山之精¶
　舎言言而語語耶抑周流扵上下四方與天地游¶
　與四時序耶甫将指江東聿興正學山之旁近爰¶
　咨爰度得勝景扵徐巖離象山而非邈山峰環峙¶
　兮髙可仰大溪横陳兮清可濯殆天造而地設匪¶
　人謀之攸作是可宅先生之精神無在無不在也¶
　先生之道精一匪二掲本心以示人此學門之大¶
　致嗣先生之遺響警一世之聾瞶平易切近明白¶
<pb:KR4d0253_SBCK_036-59a>¶
　光粹至今讀其遺書人人識我良貴由仁義行與¶
　行仁義者昭昭乎易判也集義所生與義襲而取¶
　之者截截乎不可亂也宇宙内事已分内事渾渾¶
　乎一貫也議論一途朴實一途極天下之䏻言者¶
　斯言不可賛也嗚呼先生之學如此先生之精神¶
　如此然則在金谿之故廬者如此在象山精舎者¶
　如此周流乎上下四方者亦如此孰謂徐巖而獨¶
　非如此耶工役俶興禮宜䖍告先生精神淵淵浩¶
　浩又作上梁文云盡其心知其性見先生存養之¶
　皆天在則人亡則書豈後學講明之無地云云是¶
<pb:KR4d0253_SBCK_036-59b>¶
　冬書院落成買田養士¶
　冬十月己未袁甫刋先生文集¶
　畧云象山先生文集先君子甞刋于江右甫将指¶
　江左新建象山書院復摹舊本以惠後學先生發¶
　明本心上接古聖下垂萬世偉矣㢤此心神明無¶
　體無方日用平夷莫非大道是謂精一是謂彛倫¶
　是謂乾徤坤順是謂日月星辰風雨霜露山川草¶
　木之變化是謂鬼神之情状先生甞言千百世之¶
　上有聖人出焉此心同也此理同也千百世之下¶
　有聖人出焉此心同也此理同也學者之心即先¶
<pb:KR4d0253_SBCK_036-60a>¶
　生之心甫藐焉晚出景慕先生戰兢自勉寡過未¶
　能先生之道大矣奚庸賛述姑誦所聞附于卷末¶
　十一月朔袁甫遣池州屬官韓祥至書院告先聖¶
　文¶
　云仰惟先聖之道昭掲萬世後學昏蒙不知吾心¶
　即道有宋知荆門軍陸某獨能奮乎百世之下指¶
　示道心明白的切闡教象山學者師尊之而歲乆¶
　祠圯有司弗葺𬒳命茲來惕然大懼遂卜地扵貴¶
　溪之徐巖鼎建書院招延山長俾承學之士相與¶
　嚴事先聖朝夕兢惕道心融明所以懋昭象山之¶
<pb:KR4d0253_SBCK_036-60b>¶
教而上繼先聖之綂緒也甫職守攸縻弗皇躬詣¶
　祠下心以告矣¶
紹定五年壬辰春三月袁甫至書院釋菜告文¶
　云先生之學得諸孟子我之本心先明如此未識¶
　本心如雲翳日旣識本心元無一物先生立言本¶
末具備不墮一偏萬世無弊書院肇建躬致一奠¶
　可聞非聞可見非見禮畢乃講書貴賤咸集溢塞¶
堂廡以聽講畢續說曰象山先生家學有原一門¶
　少長恊力同心所以敬養其親者旣巳恪供子職¶
　而伯叔之間自爲師友梭山復齋皆爲一時聞人¶
<pb:KR4d0253_SBCK_036-61a>¶
　而先生又傑出其中陋三代以下人物而奮然必¶
　以古聖人爲師發明本心嗣續遺響以大警後學¶
　之聾聵天下以為真孟子復出也言儒釋之異趨¶
　謂釋氏為私吾儒為公釋氏出世吾儒經世故扵¶
　綱常所關尤為之反覆致意洎班朝列直道而行¶
　不阿世好格心事業斯世深望焉而&KR0945;嫉者沮之¶
　雖一斥不復浩如也乃禮慈湖門人錢時為堂長¶
　主教逺近學者聞風雲集至無齋以容之則又修¶
　書院之外左方廢寺之法堂以處之也¶
　秋閏九月八日賜象山書院額¶
<pb:KR4d0253_SBCK_036-61b>¶
　以尚書省劄夀諸石後浙憲陳塤和仲䟦云象山¶
　文安先生明本心之㫖啓千古之秘開警群迷迓¶
續道綂如日月之昭掲太嶽之表鎮也于是四方¶
　儒彦從者如雲其尤碩大光明者則有慈湖文元¶
楊先生潔齋正獻袁先生淵澄峻發木鐸鏗鍧于¶
　以昌我宋文明之治云云¶
紹定六年癸巳春清明日袁甫作象山書院記¶
畧曰寜宗皇帝更化之末年興崇正學尊禮老臣¶
慨念先朝碩儒咸賜嘉謚風厲四方謂象山先生¶
發明本心之學有大功扵世教易名文安庸示褒¶
<pb:KR4d0253_SBCK_036-62a>¶
　美扵時慈湖楊先生我先人潔齋先生有位扵朝¶
　直道不阿交進讜論寜考動容天下學士想聞風¶
　采推考學問淵源所自而象山先生之道益大光¶
　明甫承學小子将指江東築室百楹旣壮且安士¶
　遐邇咸集齋曰志道明徳居仁由義精舍曰儲雲¶
　佩土又皆象山先生之心畫也¶
　秋七月辛未日金谿宰天台陳詠之建象山書院¶
　于邑治之西傅子雲記¶
　𥘉二陸先生祠堂旣立宰以祠右有隙地髙爽乃¶
　連甍建書院買田養士申䑓郡禮請傅季魯主教¶
<pb:KR4d0253_SBCK_036-62b>¶
　以發明先生之學始至講道聽者甚衆士風翕然¶
　向善記畧云象山先生禀特異之資篤信孟子之¶
　傳虚見僞說不得以殽其真奪其正故推而訓廸¶
　後學大抵簡易明白開其固有無支離繳繞之失¶
　而有中㣲起痼之妙士民㑹聼沉迷利慾者惕焉¶
　改圖蔽惑浮末者翻然就說膠溺意見者凝然反¶
　正莫不知足自知仁足自守勇足自立猶出珠璧¶
　扵泥淖而濯之清泉脫鴻鵠扵宻網而㳺之天衢¶
　抉浮雲之翳日以開東明而有目者快幽隱纎㣲¶
　之覩也豈天以啓悟斯人之徒俾先生㣲覺其天¶
<pb:KR4d0253_SBCK_036-63a>¶
　與之善非有識知之私加其間則感速之效固若¶
　是耶惜乎天嗇之年志旣不遂而遺文垂世又特¶
　見徃來論學之書與夫奏對記序贈說等作然扵¶
著誠息僞興起人心亦可謂有光于孟氏矣¶
理宗皇帝嘉熈元年丁酉秋七月旣望泉使陳塤刋¶
先生語録自爲序¶
　云孟子殁千五百餘年宋有象山文安陸先生挺¶
　然而興卓然而立昭然而知毅然而行指本心之¶
清明斯道之簡易以啓群心詔後學其教不務繁¶
　而本末備其辭不務多而論要明洗章句之塵破¶
<pb:KR4d0253_SBCK_036-63b>¶
　意見之窟使聞者渙如躍如知心之即道而不疑¶
　其所行茲非晦㝠之日月崖險之津塗丘阜之嵩¶
　華歟塤生晩不逮事先生而登慈湖之門固甞服¶
　&KR0574;遺文矣蒙恩司治道由書院瞻謁祠像如獲執¶
　經升堂見同門所録訓語編未入梓咸以為請再¶
　拜三復乃授工鋟勒焉或謂塤曰近世儒生闡說¶
　其徒競出紀録後來者搜拾摹傳雖汗牛充棟且¶
　未厭止也子之所得不甚觧約乎塤語之曰先生¶
　之道如青天白日何庸語先生之語如震雷驚霆¶
　何庸録錄而刋猶以為贅也而今而後有誦斯録¶
<pb:KR4d0253_SBCK_036-64a>¶
　能扵數千言之中見一言焉又於其中見無言焉¶
　則先生之道明矣敢拱以俟來者¶
淳祐元年辛丑冬十月金谿進義居表¶
青田陸氏來自邯郡其四世諱道卿酌先儒冠婚¶
喪祭之禮行于家家道整肅著聞州里生六子以¶
子貴贈宣教郎素無田産𬞞畦不盈十畆而食指¶
　千餘長九思總家務次九叙治藥療次九臯授徒¶
扵家塾以束饈之具𥙷不足率其弟九韶九齡九¶
淵相與講論聖道九淵以其道聚徒講于貴溪之¶
應天山山形類象故學者號稱象山先生彬彬乎¶
<pb:KR4d0253_SBCK_036-64b>¶
儒門州縣以其義聚謹具表進¶
淳祐二年壬寅秋九月勑旌陸氏義門¶
　皇帝制曰青田陸氏代有名儒在謚典籍聚食踰¶
　千指合㸑二百年一門翕然十世曩㣲惟爾能睦¶
　族之道副朕理國之懐宜特褒異勑旌爾門光扵¶
　閭里以勵風化欽㢤¶
　青田義門家長陸冲進謝恩表¶
　十世義居旌表巳頒於廊廟九天申命勑書復卑¶
　扵門閭乾坤之露澤新承里宅之風聲益振叨塵¶
　過分榮耀下懐臣誠惶誠恐稽首頓首臣聞脩身¶
<pb:KR4d0253_SBCK_036-65a>¶
　齊家乃大學之根本化民成俗實聖治之權輿自¶
　唐有張公藝以來至我宋彭氏程而下懐終始群¶
　居之義乃荷蒙聖典之褒眷念儒門尤加篤愛疇¶
　茲二老乃先知先覺之民政奉両朝賜文逹文安¶
　之謚旣以千餘指宗枝之衆聚扵二百年古屋之¶
　間詩禮相傳饔飱合㸑祗謂閭閻之共䖏詎期綸¶
　綍之昭垂郡邑爭先而快覩室家相慶以騰歡自¶
　愧深恩孰茲報稱茲蓋恭遇皇帝陛下化民長乆¶
　霈澤豐隆中三極以作君奄四海以光澤人䖏唐¶
　虞之治比屋可封士遵洙泗之傳里仁爲美遂令¶
<pb:KR4d0253_SBCK_036-65b>¶
　瑣末亦𬒳寵榮臣敢不仰體聖恩俯察族類聖益¶
　聖明益明長藉照臨之徳老吾老㓜吾㓜盡叨孝¶
弟之誠臣無任瞻天激切屏營之至云¶
淳祐六年丙午春正月二日奉旨旌表門閭𥘉淳祐¶
　五年九月漕使江萬里奏撫州金谿青田陸氏義¶
　居十世閨門雍肅著于江右是爲淳熈名儒文逹¶
　文安之家揆之令典盍表宅里以厲風化里士合¶
　詞以請于郡郡下之邑耆老子弟具以實對越三¶
嵗未報後漕使曾頴茂再剡上事下有司考状諏¶
律僉謂宜俞所請扵是丞相白上可其奏是日命¶
<pb:KR4d0253_SBCK_036-66a>¶
　始下撫州守趙時煥大書曰道義男曰旌表名儒¶
　之家令刻石于門¶
淳祐八年戊申夏五月朔包恢撰旌表門閭記¶
　畧云門閭之髙不惟其人此古今所尤難者惟陸¶
　氏五世而有文逹文安二大儒以人品之高道術¶
　之明特起東南上續道綂實以師表四海非僅以¶
　師表一家大學致知誠意正心脩身齊家治國平¶
　天下之全體大用具在是矣陸氏所以名家由二¶
　先生之名世也¶
淳祐十年庚戌夏五月撫州守葉夣得命金谿宰立¶
<pb:KR4d0253_SBCK_036-66b>¶
　更剏祠堂增葺書院¶
　𥘉二先生祠與槐堂異處乃命王宰以七月六日¶
　鼎剏新祠于槐堂之前翼以四齋環以門廡自是¶
　規制悉出扵郡焉記畧云山川炳靈儒英並出美¶
　適鍾扵一門教可埀扵百世若金谿三陸先生之¶
　祠于學宮者其風化之所係歟三先生學問宏深¶
　智識超卓以斯道而任諸身以先知而覺乎後其¶
　生也海宇仰而宗之其沒也郡邑尸而祝之朝廷¶
　又從而褒之非偶然也¶
　秋九月葉夣得建梭山復齋象山三先生祠堂于¶
<pb:KR4d0253_SBCK_036-67a>¶
　郡學之東以袁爕和叔傅子雲季魯侑¶
淳祐十一年辛亥春三月望日包恢撰三陸先生祠¶
　堂記¶
　云以正學名天下而有三先生焉萃在一郡一家¶
若臨川陸氏昆弟者可謂絶無而僅有歟梭山寛¶
　和凝重復齋深沉周謹象山光明俊偉此其資也¶
　固皆近道矣若其學之淺深則自有能辨之者梭¶
　山篤信聖經見之言行推之家法具有典刑雖服¶
　先儒之訓而扵理有不可於心者决不苟狥惜其¶
　終扵獨善而不及見諸行事之著明爾復齋少有¶
<pb:KR4d0253_SBCK_036-67b>¶
　大志浩慱無涯涘觀書無滯碍繙閱百家晝夜不¶
　倦自爲士時已有稱其得子思孟子之㫖者其後¶
　入太學一時知名士咸師尊之則其學可知矣又¶
　惜其在家在鄉僅可見者輔成家道之脩整備禦¶
　湖冦之侵軌紀綱肅而蠧弊之悉革誠意孚而人¶
　心興起然而爲海内儒宗繫天下之望而恨未得¶
　施其一二耳若夫象山先生之言論風㫖發揮施¶
　設則有多於二兄者蓋自其㓜時已如成人淵乎¶
　似道有定能靜實自天出不待勉強故其知若生¶
　知其行若安行粹然純如也蓋學之正而非他以¶
<pb:KR4d0253_SBCK_036-68a>¶
　其實而非虗也故先生嘗曰宇宙間自有實理此¶
　理苟明則自有實行有實事實行之人所謂不言¶
　而信又自謂平生學問惟有一實一實則萬虗皆¶
　碎嗚呼彼世之以虚識見虚議論習成風化而未¶
　甞一反巳就實以課日進日新之功者觀此亦甞¶
　有所警而悟其非乎夫道不虗行若大路然苟得¶
　實地而實履之則起自足下之近可逹千里之逺¶
　故自仁之實推而至扵樂之實自有樂生惡可巳¶
　之妙其實可欲者善也實有諸巳者信也由善信¶
　而充實有光輝焉則其實将益美而大是誠之者¶
<pb:KR4d0253_SBCK_036-68b>¶
　人之道也由大而化則爲聖而入扵不可知之之¶
　神是誠者天之道也此乃孟子之實學可漸進而¶
　馴至者然而無有乎爾則亦乆矣先生嘗論學者¶
　之知至必其智識能超岀千五百年間名世之士¶
　而自以未嘗少避為善之任者非敢奮一旦之决¶
　信不敏之意而徒為無忌憚大言也蓋以其𥘉實¶
　因深切自反灼見善非外鑠徒以交物有蔽淪胥¶
　以亡自此不敢自棄是其深造自得實自孟子故¶
　曰孟子之後至是始一明其誰曰不然四方聞其¶
　風來學者輻輳先生明扵知人凡所剖决必洞見¶
<pb:KR4d0253_SBCK_036-69a>¶
　其肺肝所箴砭必的中其膏肓有感動覺其良心¶
　而知其正性者為多然則其學真可質鬼神而無¶
　疑俟聖人而不惑者矣昭昭如是豈其間有所疑¶
　惑焉殆若不可暁者是又烏得不因以致其辯歟¶
　且道義之門自開闢以來一也豈容私立門户乎¶
　故其說曰宇宙即是吾心吾心即是宇宙曰學者¶
　惟理是從理乃天下之公理心乃天下之同心顔¶
　曾傳夫子之道不私夫子之門戸夫子亦無私門¶
　戸與人爲私商也曰此理在宇宙間未甞有所隱¶
　遁天地所以為天地者順此理而已人與天地並¶
<pb:KR4d0253_SBCK_036-69b>¶
　立為三極安得自私而不順此理㢤是先生之學¶
　乃宇宙之逹道明矣而或者乃斥以别爲一門何¶
　耶釋氏之說自開闢以來無有也豈非横出異端¶
　乎故其說曰取釋氏之聖賢而繩以春秋之法童¶
　子知其不免曰今若徒自形迹詞語間辨之乃彼¶
　所謂職業要其為不守正道無復有毫髪之近是¶
　者矣曰方士禪伯真為太祟無此迷惑則無偏無¶
　黨王道蕩蕩其樂可量㢤是先生之學非釋氏之¶
　邪說亦明矣而或者指以爲禪學又何邪其窮理¶
　也則曰積日累月考䆒磨練嘗終日不食而欲究¶
<pb:KR4d0253_SBCK_036-70a>¶
　天地之窮際終夜不寝而灼見極樞之不動由積¶
　候以考暦數因笛聲以知律吕復齋甞問其用功¶
　之䖏則對以在人情物理事勢之間甞曰吾今一¶
　日所明之理凡七十餘條曰天下之理無窮以吾¶
　之所歴經者言之真所謂伐南山之竹不足以受¶
　我辭然其㑹歸總在於此則與徒研窮於方冊文¶
　字之中者不同何不知者反謂其不以窮理爲學¶
　㢤其讀書也則曰古人爲學即是讀書而以何必¶
　讀書然後爲學之反說為證以束書不觀㳺談無¶
　根之虗說為病平昔精勤人所不知惟伯兄毎夜¶
<pb:KR4d0253_SBCK_036-70b>¶
　必見其觀覧檢閱之不輟嘗明燭至四更而不寐¶
　欲沉涵熟復而切已致思欲平淡玩味而氷釋理¶
　順此則與徒乾沒扵訓詁章句之末者大異何不¶
　知者反妄議其不以讀書為教㢤抑或謂其惟務¶
　超悟而不加涵養不求精進也曽不知其有曰惟¶
　精惟一涵養湏如是學之正而得所養如木日茂¶
　泉日逹孰得而禦之曰雖如顔子未見其止易知¶
　易從者實有親有功可乆可大豈若守株坐井然¶
　者則如彼或者之所謂者誤矣又或謂其惟尚㨗¶
　徑而若無次第若太髙也曽不知其有曰學有本¶
<pb:KR4d0253_SBCK_036-71a>¶
　末先後其進有序不容躐等吾所發明端緒乃第¶
　一歩所謂升髙自下也曰天所與我至平至直此¶
　道本日用常行近乃張大虗聲當無尚虗見無貪¶
　髙務逺至有一二問學者惟指其嘗主持何人詞¶
　訟開通何人賄賂以折之曰即此是實學如或者¶
　之所謂者又誤矣獨所大恨者道明而未盛行爾¶
　故上而致君之志僅畧見扵奏對惟其直欲進扵¶
　唐虞復乎三代超越乎漢唐此乃朱文公稱其規¶
　模宏大源流深逺非腐儒鄙生之所能窺測而語¶
　意圓活混浩流轉見其所造深而所養厚也下而¶
<pb:KR4d0253_SBCK_036-71b>¶
　澤民之意亦粗見扵荆門惟其以正人心為本而¶
　䏻使治化孚洽人相保愛至扵無訟笞箠不施雖¶
　如吏卒亦勉以義此乃識者知其有出扵刑政號¶
　令之表而周文忠以為荆門之政可驗躬行之效¶
　者也然其所用者有限而其所未用者無窮先生¶
　以道之廣大悉備悠乆不息而人之得扵道者有¶
　多寡乆暫之殊是極其所志非多且乆未巳也故¶
　自志學而至從心常言之志所期也嗚呼假之以¶
　年聖域固其優入而過化存神上下天地同流之¶
　功用非曰小𥙷者亦其所優爲也孰謂其年僅踰¶
<pb:KR4d0253_SBCK_036-72a>¶
　中身而止知命㢤遡其㫖與梭山未同者自不嫌¶
　於如二三子之不同而有同若復齋則𥘉巳是其¶
　說扵鵝湖之㑹終又指言其學之明扵易簀之時¶
　則亦無間然矣逮論其文則嘗語學者以窮理實¶
　則文皆實又以凡文之不進者由學之不進先生¶
　之文即理與學也故精明透徹且多發明前人之¶
　所未發炳蔚如也梭山諱九韶字子美復齋諱九¶
　齡字子夀謚文逹象山諱九淵字子靜謚文安郡¶
　學舊有祠未稱也今郡守國之秘書葉公夣得下¶
　車之𥘉士友請易而新之公即慨然曰果非所以¶
<pb:KR4d0253_SBCK_036-72b>¶
　嚴事也乃命郡慱士趙與輈相與謀之旋得隙地¶
　扵學之西遂肇造祠廟三間翼以両廡前為一堂¶
　外為四直舎又外爲書樓下列四齋横開方地地¶
　外有竹竹間結亭内外畢備祠貌甚設皆前所未¶
　有也庶幾嚴事之禮歟左侑以袁公爕以其爲先¶
　生之學而嘗司庾扵是邦且教行扵一道次侑以¶
　傅公子雲以其為先生之所與而甞掌正扵是學¶
　且師表於後進葉公得傅公之傳而自象山者也¶
　祠實經始扵淳祐庚戌之季秋至仲冬而落成云¶
象山先生全集卷之三十六終¶
<pb:KR4d0253_SBCK_036-73a>¶
